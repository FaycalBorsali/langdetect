Rudolf Pilát (26. března 1875 Bavorov – 18. října 1946 Praha) byl český a československý národohospodář, bankéř, slovakofil, horolezec, politik a poslanec Revolučního národního shromáždění Republiky československé za slovenskou reprezentaci.


== Biografie ==
Už koncem 19. století se angažoval v řadách slovakofilské české inteligence. Byl ředitelem Živnobanky. V roce 1903 byl vyslán na Slovensko a později publikoval studii, ve které se zabýval otázkami hospodářského povznesení Slovenska a turistického využití Tater. Už počátkem 20. století se také zaobíral myšlenkou spojení českých zemí a Slovenska.
Byl aktivní i jako horolezec.
Zasedal v Revolučním národním shromáždění. Ač Čech, zasedal v parlamentu v klubu slovenských poslanců. Profesí byl ředitelem banky.


== Dílo ==
Cvičné skály a horolezectví v Československu; Nákladem KAČS v Praze, 1938 (horolezecký průvodce)


== Odkazy ==


=== Reference ===


=== Externí odkazy ===
 Obrázky, zvuky či videa k tématu Rudolf Pilát ve Wikimedia Commons
Seznam děl v Souborném katalogu ČR, jejichž autorem nebo tématem je Rudolf Pilát
Rudolf Pilát v Revolučním národním shromáždění v roce 1919