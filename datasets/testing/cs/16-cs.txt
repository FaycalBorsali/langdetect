Hjúga (japonsky: 日向) byla bitevní loď japonského císařského námořnictva, druhá ze dvou lodí třídy Ise.


== Historie ==
Její stavba začala v loděnici firmy Micubiši 6. května 1915, na vodu byla spuštěna 27. ledna 1917 a dokončena byla 30. dubna 1918. Původně byla plánována jako čtvrtá loď třídy Fusó, ale slabá výzbroj a pancéřování u Fusó si vynutily její překonstruování a zařazení do nové, samostatné třídy.
Na počátku druhé světové války se ještě stále počítalo s jejím nasazením, ale vzhledem k její relativně nízké rychlosti, početné posádce, velké spotřebě paliva a rovněž nedostatku vhodných úkolů nebyla nikdy nasazena v boji v roli, pro kterou byla stavěna.
Z důvodu velkých ztrát japonských letadlových lodí a nedostatku času pro stavbu nových byla Hjúga mezi 1. květnem 1943 a 1. říjnem 1943 přestavěna na hybridní bitevní-letadlovou loď. Byly odmontovány dvě zadní dělové věže a nahrazeny hangárem, manipulační plošinou a katapulty. Letouny měly z lodi pouze vzlétat a přistávat buď na pozemních základnách nebo na klasických letadlových lodích.
Hjúga byla v říjnu 1944 součástí Ozawova Severního svazu během operace Šó-iči-gó a během ní byla v bitvě u mysu Engaño poškozena americkými leteckými útoky. V únoru 1945 se zúčastnila operace Kita-gó – transportu strategických surovin ze Singapuru do Japonska.
Mezi 24. a 28. červencem 1945 byla Hjúga u ostrova Nasakedžima (jižně od přístavu Kure) napadána letouny z amerických letadlových lodí Essex, Ticonderoga, Randolph, Hancock, Bennington, Monterey a Bataan. Se silně poškozenou lodí její posádka nakonec najela na mělčinu. Mezi 2. červencem 1946 a 4. červencem 1947 byla postupně rozebrána a sešrotována.


== Popis ==


== Služba ==
Dne 20. listopadu 1945 byla Hjúga vyškrtnuta ze seznamu lodí japonského císařského námořnictva.


== Odkazy ==


=== Poznámky ===


=== Reference ===
V tomto článku byl použit překlad textu z článku Japanese battleship Hyūga na anglické Wikipedii.


=== Literatura ===
DICKSON, David. Japan's Hybrid Battleships and Carriers: fact and fancy. In FISHER, JR., Edward C.. Warship International. Toledo, Ohio : The Naval Records Club, 1970-12-31. Svazek VII/4, s. 356 až 375. (anglicky)
LENGERER, Hans. JAPANESE HYBRID WARSHIPS: Hyuga-Ise, Mogami, I-400 & I-13. [s.l.] : Trojca, 2009. ISBN 978-8360041383. (anglicky)  
LENGERER, Hans. Ise and Hyûga: The IJN's Hybrid Battleship-Carriers. In PRESTON, Antony; JORDAN, John; DENT, Stephen. Warship 2009. London : Conway, 2009. ISBN 9781844860890. S. 39 až 54. (anglicky)
Reports of the U. S. Naval Technical Mission to Japan 1945 – 1946. Washington, D. C. : U.S. Naval History Division, 1974. Dostupné online. Kapitola JM-200-H S-06-1 Reports of Damage to Japanese Warships - Article 1, NAGATO(BB), KATSURAGI(CV), HARUNA(BB), AOBA(CA), ISE(BB), AMAGI(CV), RYUHO(CVL), OYODO(CL), TONE(CA), HYUGA(BB), ASO(CV), SUZUTSUKI(DD). (anglicky)  


=== Externí odkazy ===
 Obrázky, zvuky či videa k tématu Hjúga (1917) ve Wikimedia Commons
HACKETT, Bob; KINGSEPP, Sander. IJN HYUGA: Tabular Record of Movement [online]. combinedfleet.com, 1996, rev. 2009-09-02, [cit. 2011-02-10]. Dostupné online.  (anglicky) 
NISHIDA, Hiroshi. Ise class battleships [online]. 2002, [cit. 2011-02-10]. Dostupné online.  (anglicky) 
POCOCK, Michael W.. Hyuga [online]. maritimequest.com, [cit. 2011-02-10]. Dostupné online.  (anglicky) 
IJN Battleship HYUGA wreck at Kure na YouTube