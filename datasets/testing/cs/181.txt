Četné studie prokázaly, že tento problém je významnou překážkou dokončení vnitřního trhu.
Závěrem bych se chtěl zmínit o mezinárodním významu evropských norem.
Současné spory kolem kazových hraček z Číny jsou dokladem toho, jak je důležité se v dialogu se zahraničními obchodními partnery opírat o mezinárodně uznávané normy.
I když se země, jako je Čína, cítí zavaleny dlouhými seznamy požadavků na kvalitu, přesto je nutné zavádět opatření, která zlepší bezpečnost výrobků a zdravotní nezávadnost potravin v zájmu ochrany evropských spotřebitelů.
(SV) Pane předsedající, pane komisaři, vnitřní trh je jedním ze základních stavebních kamenů spolupráce uvnitř Evropské unie.
Tato spolupráce je založena na vzájemné důvěře a úctě mezi členskými státy.
Proto je také nezbytné, aby se na ní každý podílel rychlým a účinným prováděním právních předpisů EU do vnitrostátní legislativy.
Síť SOLVIT je správným řešením, jak monitorovat dodržování, a toto řešení je možné dále rozvíjet.
My politici, kteří pracujeme na evropské úrovni v Parlamentu nebo Radě, jsme odpovědní za to, aby právní předpisy podporovaly soutěž a nevytvářely zbytečnou administrativu, vyhovovaly potřebám a řešily problémy, které stále existují.
Za tímto účelem musíme usilovat o politický konsensus a široké porozumění významu vnitřního trhu, k němuž pan Toubon a Komise přispěli velkým dílem.
Děkuji vám, pane Toubone.
Politická skupina PPE-DE chce jednu Evropu pro všechny, s pracovními příležitostmi pro všechny, účinnou zdravotní péčí a bez chudoby.
Evropskou unii, která může být ještě silnější.
Jediným způsobem, jak toho dosáhnout, je zajistit konkurenceschopnost trhu, zabránit narušování obchodu zastaralými právními předpisy, zbytečnými cly, dotacemi nebo kontrolami trhu.
Bez hladce fungujícího trhu a silných evropských společností nebudou peníze na veřejnou sociální péči.
Vnitřní trh a konkurenceschopnost automaticky vytvářejí předpoklady pro sociální zabezpečení a veřejnou sociální péči.
(HU) Ráda bych začala tím, že bych vyjádřila, jak moc jsme přivítali jasnou a vyčerpávající diskusi, kterou s námi loni před přípravou této zprávy vedli kolegové pana Toubona .
Také bych chtěla poblahopřát přímo panu Toubonovi za její přípravu.
Nejprve bych se chtěla zastavit u odstavce 40, v němž se zdůrazňuje odpovědnost členských států.
Mou hlavní myšlenkou v této souvislosti je, že členské státy nedluží provedení pravidel vnitřního trhu ani Evropské komisi nebo Evropskému parlamentu, ale hlavně a především samy sobě, a ze všeho nejvíce svým občanům a podnikům.
Nemůžeme proto ignorovat hodnotící zprávu o vnitřním trhu z července 2007 a informace, které obsahuje.
Podmínkou pro nové členské státy, které přistoupily v roce 2004 a 2005, bylo zavedení a provedení úplného acquis communautaire.
Z hodnotící zprávy vidíme, že dva roky po uplynutí lhůty drží rekord za opožděné provedení směrnic bez výjimky staré členské státy, které mají na svědomí čtyři největší deficity v provádění.
Poměr neplnění závazků vnitřního trhu mezi jednotlivými starými a novými členskými státy je 1:2, ale příležitostně dosahuje až 1:8, například mezi Slovinskem a Itálií.
Přímým důsledkem je, že ti, kteří dodržují zákony, končí na poli poražených kvůli nerovnému zacházení a diskriminaci.
