Ďáblík je přírodní památka ev. č. 1395, mezi vesnicemi Lniště, Něchov, Březí a Keblany v okrese České Budějovice. Správa AOPK České Budějovice.


== Lokalita ==

Území leží v nivě Keblanského potoka, který napájí Knížecí rybník s původní rozlohou 2,9 ha, který je v současnosti zazemněný a není dlouhodobě hospodářsky využíván, a na loukách, podmáčených a zčásti zarostlých lesní florou - ten také z větší části tvoří území přírodní památky. Pod hrází rybníka se nachází několik tůní zásobovaných vodou z rybníka či, v případě vysoké hladiny, i trubní propustí, jež je zabudována v hrázi, anebo i záplavovou vodou z potoka, je-li stav vody vysoký.


== Přírodní poměry ==


=== Flora ===
Důvodem ochrany je mokřad s bohatým výskytem ďáblíku bahenního, ale vyskytuje se zde řada dalších rostlin, např. společenstva plovoucích mírně ponořených masožravých rostlin a rašeliníků, ostřice, vrbové křoviny, leknín bílý, lýkovec jedovatý, prvosenka vyšší a bublinatka jižní .


=== Fauna ===
Důvodem ochrany jsou také populace obojživelníků (skokan zelený, ropucha obecná, čolek obecný a biotopy, které zajišťují existenci významných druhů hmyzu jako je majka fialová, vážka jasnoskvrnná nebo svižníci; mezi zvláště chráněné druhy živočichů patří také slepýš křehký, kuňka ohnivá nebo ťuhýk obecný.


== Odkazy ==


=== Reference ===


=== Externí odkazy ===
 Obrázky, zvuky či videa k tématu Ďáblík ve Wikimedia Commons
Plán péče pro přírodní památku Ďáblík