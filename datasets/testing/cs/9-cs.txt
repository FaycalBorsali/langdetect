Arcibiskupský palác v Narbonne (francouzsky Palais des archevêques de Narbonne) je historické sídlo narbonských biskupů a arcibiskupů, které dnes slouží jako radnice města Narbonne. Stavba je od roku 1840 chráněná jako historická památka.


== Lokace ==
Palác se nachází v centru města a je dominantou náměstí Place de l'Hôtel de ville.


== Architektura ==
Arcibiskupský palác je tvořen románským starým palácem (Palais Vieux) a gotickým novým palácem (Palais Neuf). Je stavebně spojen s katedrálou svatých Justa a Pastora. Jeho fasádu doplňují tři čtvercové věže ze 13. a 14. století. V 19. století jej upravil Eugène Viollet-le-Duc na radnici, která zde spolu s městským muzeem sídlí dodnes.


== Odkazy ==


=== Související články ===
Diecéze carcassonsko-narbonská
Seznam narbonských biskupů a arcibiskupů
Konkatedrála svatých Justa a Pastora


=== Reference ===
V tomto článku byl použit překlad textu z článku Palais des archevêques de Narbonne na francouzské Wikipedii.


=== Externí odkazy ===
 Obrázky, zvuky či videa k tématu Arcibiskupský palác ve Wikimedia Commons
(francouzsky) Oficiální stránky muzea v paláci
(francouzsky) Záznam v evidenci historických památek