Amber Rudd (født 1. august 1963 i London, England) er en britisk konservativ politiker, der blev indenrigsminister i 2016.


== Medlem af Underhuset ==
Amber Rudd blev medlem af Underhuset i 2010. Hun er valgt for Hastings og Rye i den sydøstlige del af Øst Sussex.


== Klima- og energiminister ==
Amber Rudd var minister for energi og klimaforandring (Secretary of State for Energy and Climate Change) fra 11. maj 2015 til 13. juli 2016.
I 2012–2013 var hun parlamentarisk privatsekretær for finansministeren. I 2014–2015 var hun undersekretær for klimaforandring. I 2014–2015 var hun viceminister for energi og klimaforandring.


== Indenrigsminister ==
Den 13. juli 2016 blev Amber Rudd udnævnt til indenrigsminister i Regeringen Theresa May.