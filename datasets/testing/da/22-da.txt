Christian Lollike (født 1973) er en dansk dramatiker. Han har arbejdet som instruktør på Aarhus Teater fra 2005 frem til 2011. I dag er han leder på Sort/Hvid (tidligere Café Teatret) i København. Christian Lollike tager ofte udgangspunkt i aktuelle politiske begivenheder i sit arbejde.


== Karriere ==
Lollike gik på dramatikeruddannelsen ved Aarhus Teater 1998-2001.
I 2005 blev han ansat som dramatiker og instruktør på Aarhus Teater fra 2005. Her var han bl.a. med til skabe teaterforestillingen Nathan (uden titel), der blev skrevet til opførelse i Aarhus Domkirke. I juli 2011 tiltrådte han stillingen som kunstnerisk leder på Café Teatret i København.
Han har også skrevet stykket Det normale liv der er blevet opført i bl.a. Tyskland, Wien og Sverige, og forestillingerne Underværket eller The Re-Mohammed-tv show og Kosmisk Frygt eller den dag Brad Pitt blev paranoid, der er blevet opførst i Frankrig og Quebec, Canada.
Lollike blev meget omtalt med stykket Manifest 2083, der er baseret direkte på Anders Behring Breiviks manifest i forbindelse med terrorangrebene i Oslo og massakren på Utøya d. 22. juli 2011.


== Hæder ==
Christian Lollike er adskillige gange blevet nomineret til priser, hvoraf han har vundet flere af dem, bl.a. en Reumert i 2009 som Årets Dramatiker for Kosmisk Frygt og tre Reumertpriser i 2013: Årets Dramatiker for Skakten, Manifest 2083 og Kagefabrikken, Juryens Særpris for Manifest 2083 og Årets Forestilling for Skakten. I 2016 modtog Christian Lollike Teaterpokalen for sit arbejde med Living Dead.


== Udgivelser ==
Gensyn i Braunau, Midtvejsprojekt 1999, Udgivet på forlaget Drama i ”Seks danske enaktere”
Operation: Luise og Ferdinand (efter Schiller), Aarhus Teater 2002, (nomineret til Reumertprisen som Årets Dramatiker)
Pas på din lænestol!, DR 2003, radiospil
Dom over skrig, Katapult 2004
Faust og Reklamekabaretten, Aarhus Teater 2004
Afrikas Stjerne med Louise W. Hassing, Bådteatret 2004
Underværket – the re-Mohammed-ty show, Katapult og radiospil, DR 2005
Himlen over os med Dejan Dukovski (efter Wim Wenders), Edison 2005
Service Selvmord, Aarhus Teater 2006 (nomineret til Reumertprisen som Årets Dramatiker)
Grace was here, dramatisering af von Triers Dogville, Kaleidoskop 2007
Nathan (uden titel) (efter Lessing), Aarhus Teater 2007
Kosmisk frygt eller den dag Brad Pitt fik paranoia, Aarhus Teater 2008
Kødkarrusellen, Aarhus Teater (2009)
Undskyld, gamle, hvor finder jeg tiden, kærligheden og den galskab der smitter…?
Fremtidens historie, Det Kongelige Teater og Aarhus Teater 2009
Romeo & Julie Aarhus Teater 2010
Det normale liv, CaféTeatret og Aarhus Teater 2011
Projekt Landbrug, CaféTeatret 2012
Manifest 2083, CaféTeatret og Dramatikkens Hus, Oslo 2012
Skakten, CaféTeatret og Aarhus Teater 2013
Kagefabrikken, Det Kgl. Teater 2013
All My Dreams Come True, CaféTeatret og Aarhus Teater 2013


== Priser, hædersbevisninger og legater ==
2003: Allenprisen
2003: Statens Kunstfond
2004: Statens Kunstfond
2005: Teater 1 Prisen
2006: Kunstrådets dramatikpulje
2007: Prix Europa
2009: Årets Reumert - Årets dramatiker
2013: Årets Reumert - Årets dramatiker, Årets forestilling, Juryens Særpris
2016: Teaterpokalen


== Eksterne henvisninger ==
Christian Lollikes hjemmeside


== Noter ==