Fodboldklubben Prespa er en fodboldklub fra København stiftet i 1974, hvis førstehold spiller i Københavnsserien i Københavns Boldspil-Union. Klubbens grundlæggere samt de fleste af dens spillere kommer fra byen Prespa i den sydvestlige del af Makedonien og deraf navnet.
FK Prespa, som hører under Foreningen PrespaDK (tidligere Den Makedonske Forening Prespa), er en traditionsrig klub, som har eksisteret i 35 år. Klubben har haft op- og nedture gennem disse år, hvor Danmarksserien må siges at være klubbens klimaks. Kampene har været samlingspunkt for makedonere i Københavnsområdet og FK Prespa er også kendt for sit store tilskuertal blandt seriehold. Deres kampe runder tit et tilskuertal på 200.
Klubben har gentagne gange været involveret i disciplinærsager.