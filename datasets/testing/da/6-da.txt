Harald Sæverud (17. april 1897 på Nordnes, Bergen– 27. marts 1992 Bergen) var en norsk komponist. Hans kendteste værk er nok Kjempeviseslåtten; men først og fremmest er han med sine ni symfonier en af Skandinaviens væsentligste symfonikere i det 20. århundrede. Ligesom Edvard Grieg har han skrevet musik til Henrik Ibsens Peer Gynt, som er oftere brugt ved opførelser i dag af stykket end Griegs musik.
Harald Sæverud boede i mange år lige udenfor Bergen i Rådal (nu Fana), hvor hans bolig i dag er indrettet som museum. Hans musik kan inddeles i to klare hovedkategorier: pianostykker og orkesterværker. I tillæg til de ni symfonier indeholder hans orkesterproduktion flere obo-, violin-, piano- og fagotkoncerter, samt en del enkelt-sats værker.
Sæverud fremhævede selv Wolfgang Amadeus Mozart og Joseph Haydn som hans vigtigste inspirationskilder.


== Eksterne henvisninger ==
Harald Sæverud – Siljustøl museum (officiel website)