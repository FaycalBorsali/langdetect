Ο Κιμ Τζονγκ Ουν (김정은, 8 Ιανουαρίου 1984) είναι ο ανώτατος ηγέτης και δικτάτορας της Βόρειας Κορέας. Διαδέχθηκε τον πατέρα του Κιμ Τζόνγκ-ιλ μετά τον αιφνίδιο θάνατο του τελευταίου, τον Δεκέμβριο του 2011. Γεννήθηκε στις 8 Ιανουαρίου 1984 και είναι ο νεότερος Αρχηγός Κράτους παγκοσμίως.
Φοίτησε στο Πανεπιστήμιο Κιμ Ίλ-σονγκ όπου σπούδασε Φυσική, καθώς και στην Στρατιωτική Ακαδημία Κιμ Ίλ-σονγκ. Είναι ανώτατος διοικητής του εθνικού στρατού της Βόρειας Κορέας, του Κορεατικού Λαϊκού Στρατού  και έχει το βαθμό του στρατηγού.
Συμπεριλήφθηκε στη λίστα που εξέδωσε το περιοδικό Time για τα «Πρόσωπα με τη Μεγαλύτερη Επιρροή Παγκοσμίως» για το έτος 2012.
Επανεξελέγη βουλευτής στις εκλογές που διεξήχθησαν στις 9 Μαρτίου 2014, με 100% των ψήφων. Εκλέχθηκε από το Κοινοβούλιο της Βόρειας Κορέας, την Ανώτατη Λαϊκή Συνέλευση, Πρώτος Πρόεδρος της Εθνικής Επιτροπής Άμυνας (de facto ανώτατος ηγέτης) στις 9 Απριλίου 2014.
Είναι νυμφευμένος με την πρώην τραγουδίστρια Ρι Σόλ-τζου (κορεάτικα 리설주) και έχει μία κόρη, την Κιμ Τζού-ε.


== Παραπομπές ==