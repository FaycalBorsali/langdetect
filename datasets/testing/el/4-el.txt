Η Γενική Διοίκηση Χωροφυλακής (τουρκικά: Jandarma Genel Komutanlığı) ή Τουρκική Χωροφυλακή (Türk Jandarması) αποτελεί κλάδο των Τουρκικών Ενόπλων Δυνάμεων, υπεύθυνο για τη διατήρηση της δημόσιας τάξης σε περιοχές που δεν εμπίπτουν στη δικαιοδοσία των αστυνομικών δυνάμεων (γενικά στις αγροτικές περιοχές), καθώς και της εξασφάλισης της εσωτερικής ασφάλειας και γενικά τον έλεγχο των συνόρων, μαζί με την εκτέλεση άλλων ειδικών καθηκόντων που της ανατίθενται με ορισμένους νόμους και κανονισμούς. Η Χωροφυλακή είναι ουσιαστικά μια κυβερνητική ένοπλη υπηρεσία επιβολής του νόμου, στρατιωτικής φύσης. Στη Γενική Διοίκηση Χωροφυλακής υπάγεται η Στρατονομία (Askeri İnzibat), υπεύθυνη για την αστυνόμευση των ενόπλων δυνάμεων και δύο ταξιαρχίες ειδικών δυνάμεων, η Διοίκηση Ειδικών Επιχειρήσεων Χωροφυλακής (Jandarma Özel Harekat) και η Διοίκηση Δημόσιας Ασφάλειας Χωροφυλακής (Jandarma Özel Asayiş Komutanlığı).
Ως μέρος των τουρκικών Ενόπλων Δυνάμεων, η Γενική Διοίκηση Χωροφυλακής υπάγεται στο τουρκικό Γενικό Επιτελείο, όσον αφορά θέματα που σχετίζονται με την στρατιωτική εκπαίδευση και κατάρτιση, καθώς και στο Υπουργείο Εσωτερικών σε θέματα που σχετίζονται με την ασφάλεια και τη δημόσια τάξη. Ο Διοικητής της Χωροφυλακής υπάγεται στον Υπουργό Εσωτερικών.
Η Χωροφυλακή έχει τις ρίζες της στην Οθωμανική Αυτοκρατορία και την οργάνωση στρατιωτικής επιβολής του νόμου «Subaşı» (αργότερα γνωστό ως «Zaptiye»), η οποία διεξάγεται υπηρεσίες ασφάλειας και προστασίας. Στο παρελθόν, μια παρόμοια δύναμη ονομαζόταν «Şurta», κατά τη διάρκεια της μεσαιωνικής αυτοκρατορίας των Σελτζούκων.


== Παραπομπές ==


== Εξωτερικοί σύνδεσμοι ==
Επίσημη ιστοσελίδα