Tο 2005 πραγματοποιήθηκε το 56ο Παγκόσμιο Πρωτάθλημα Φόρμουλα 1, υπό τη διοργάνωση της FIA. Tο πρωτάθλημα οδηγών κατέκτησε ο Ισπανός Φερνάντο Αλόνσο με 133 βαθμούς, χαρίζοντας μαζί με τον Τζιανκάρλο Φιζικέλα και το πρωτάθλημα κατασκευαστών στη Γαλλική Ρενώ. Πίσω από τον Αλόνσο, δίνοντας μεγάλη μάχη για το πρωτάθλημα, βρέθηκε ο Φινλανδός Κίμι Ράικονεν. Μεγάλη έκπληξη ήταν πως ο Μίχαελ Σουμάχερ δεν μπόρεσε να πρωταγωνιστήσει προς απογοήτευση των εκατομμυρίων οπαδών του ανά την υφήλιο.
Στο πρωτάθλημα κατασκευαστών η McLaren ήταν αγκαλιά με τον τίτλο, αλλά τα λάθη του Κολομβιανού Χουάν Πάμπλο Μοντόγια έδωσαν τον τίτλο στη Γαλλική Ρενώ.
Τέλος, στις 19 Ιουνίου έγινε ένας από τους χειρότερους αγώνες της Φόρμουλα 1 στα χρονικά, μιας και η Μισελέν δεν επέτρεψε σε όσες ομάδες χρησιμοποιούσαν τα ελαστικά της να μετέχουν στον αγώνα, μιας και είχαν πρόβλημα. Αυτό ξανάδωσε πιθανότητες τίτλου στον Σουμάχερ, αλλά στον επόμενο αγώνα η νίκη του Αλόνσο δεν του επέτρεψε να κάνει κάτι παραπάνω, παρά την τρίτη θέση που κατέλαβε πίσω από τον Ράικονεν.


== Αλλαγές οδηγών στη διάρκεια του πρωταθλήματος ==

Το βράδυ της Παρασκευής 18 Μαρτίου 2005 ο Ιάπωνας οδηγός της BAR Honda, Τακούμα Σάτο, χτυπήθηκε από μια ίωση και μολονότι είχε μπει σε ορό και το πρωί του Σαββάτου ήταν πολύ καλύτερα, οι γιατροί του απαγόρεψαν να πάρει μέρος στον πρώτο αγώνα του πρωταθλήματος ο οποίος ήταν το Γκραν Πρι της Αυστραλίας που έγινε στη Μελβούρνη στις 20 Μαρτίου. Έτσι, στη θέση του πήρε μέρος ο Βρετανός δοκιμαστής της ομάδας Άντονι Ντέιβιντσον. Λίγες μέρες πριν το Γκραν Πρι του Σαν Μαρίνο ο Αγωνιστικός Διευθυντής της Ρεντ Μπουλ Ρέισινγκ, Κρίστιαν Χόρνερ, ανακοίνωνσε στον Αυστριακό οδηγό της ομάδας Κρίστιαν Κλιν πως στη θέση του για εκείνον τον αγώνα και για τους τρεις επόμενους (Γκραν Πρι Ισπανίας, Μονακό και Ευρώπης) θα έβαζαν τον Ιταλό Βιταντόνιο Λιούτσι κι αυτός θα επέστρεφε στο Γκραν Πρι του Καναδά. Επίσης στα Γκραν Πρι σε Μπαχρέιν και Σαν Μαρίνο δεν πήρε μέος ο Κολομβιανός οδηγός της Μακλάρεν Χουάν Πάμπλο Μοντόγια επειδή λίγες μέρες νωρίτερα είχε ένα ατύχημα σε αγώνα μότο κρος στο οποίο είχε ραγίσει τον αριστερό ώμο του. Στο 1ο απ' τα δυο αυτά Γκραν Πρι τον αντικατέστησε ο Ισπανός δοκιμαστής της ομάδας Πέδρο ντε λα Ρόσα και στο 2ο έταιρος δοκιμαστής της ομάδας ο οποίος ήταν ο Αυστριακός Αλεξάντερ Βουρτς. Οι δυο οδηγοί της BAR Honda, Τακούμα Σάτο και Τζένσον Μπάτον, δεν πήραν μέρος στα Γκραν Πρι Ισπανίας, Μονακό και Ευρώπης επειδή μετά το τέλος του Γκραν Πρι του Σαν Μαρίνο οι υπεύθυνοι της FIA διαπίστωσαν πως το μονοθέσιο του Μπάτον ήταν ελαφρύτερο από το ελάχιστο επιτρεπτό όριο. Εκτός αυτού αφαιρέθηκαν οι βαθμοί τους οποίους είχαν κερδίσει οι δυο προαναφερόμενοι οδηγοί στο Γκραν Πρι αυτό.


== Βαθμολογίες ==


=== Βαθμολογία οδηγών ===
Η βαθμολογία για το πρωτάθλημα των οδηγών είχε ως εξής:


=== Βαθμολογία κατασκευαστών ===
Η σαιζόν του 2005 ήταν η τελευταία για αρκετές γνωστές ομάδες της Φόρμουλα 1, καθώς οι ομάδες Minardi F1, BAR Honda και Jordan GP, έχουν πλέον εξαγορασθεί από νέους ιδιοκτήτες. Η ομάδα της Red Bull Racing έκανε το ντεμπούτο της στο Γκραν Πρι της Αυστραλίας κατά την έναρξη της σαιζόν αυτής.
Η βαθμολογία για το πρωτάθλημα των κατασκευαστών είχε ως εξής:


== Παραπομπές ==


== Εξωτερικοί σύνδεσμοι ==

Τα αποτελέσματα του 2005 από το επίσημο website της Φόρμουλα 1