Katre Õim (25. august 1970 – 20. juuli 2016) oli eesti keeleteadlane.
Ta lõpetas 1994 Tartu Ülikooli, 1997 sai samast magistrikraadi tööga eesti võrdluste kohta ja 2004 doktorikraadi tööga "Võrdluste struktuurist ja kujundisemantikast".
Ta töötas 1994. aastast Tartus Eesti Keele Instituudi rahvaluule osakonnas, 2000–2004 Eesti Kirjandusmuuseumi folkloristika osakonnas teadurina ning 2004. aastast Tallinna Ülikoolis eesti keele dotsendina.
Ta uuris eesti fraseologismide ehitust ja tähendust ning metafoorseid tähendusülekandeid. Ta oli eesti kõnekäändude ja fraseologismide andmebaasi ja elektroonilise alussõnastiku üks loojaid ning muutuva keele päeva korraldaja.


== Isiklikku ==
Ta oli Asta Õimu tütar.


== Välislingid ==
In memoriam Katre Õim, TLÜ, 25. juuli 2016