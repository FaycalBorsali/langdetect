Rootsi printsess Ingrid (Ingrid Victoria Sofia Louise Margareta; 28. märts 1910 – 7. november 2000) oli Taani kuninga Frederik IX abikaasa.
Printsess Ingrid oli Rootsi kuningas Gustaf VI Adolfi ja tema esimese abikaasa, Connaughti printsess Margareti kolmas laps. Tema ema suri 1920. aastal ning kolm aastat hiljem abiellus tema isa leedi Louise Mounbatteniga, kes oli Margareti täditütre tütar.
Ingrid oli suguluses ka Suurbritannia kuninganna Victoriaga.
1928. aastal tutvus Ingrid Walesi printsi Edwardiga ning arvati, et nad abielluvad. Kuid kihlust ei järgnenud.
Selle asemel abiellus printsess 24. mail 1935 Taani ja Islandi kroonprintsi Frederikuga ning 20. aprillil 1947 sai temast kuningas Frederik IX abikaasana Taani kuninganna. Neil sündis kolm tütart:
Printsess Margrethe (kuninganna Margrethe II; sündinud 1940)
Printsess Benedikte (sündinud 1944)
Printsess Anne-Marie (aastail 1964–1973 Kreeka kuninganna; sündinud 1946)
Kuninganna Ingrid oli kirglik autosõitja, teda võis sageli kohata Kopenhaageni ümbruses Daimler Majestic'u roolis.
Kuninganna Ingrid suri 7. novembril 2000 aastal ning ta maeti oma abikaasa kõrvale Roskilde katedraali.