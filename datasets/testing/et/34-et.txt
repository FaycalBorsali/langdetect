Horvaatia Teaduste ja Kunstide Akadeemia (horvaadi keeles Hrvatska akademija znanosti i umjetnosti; akronüüm HAZU) on Horvaatia teadusakadeemia, riigi tähtsaim teadusasutus.
Akadeemia on Euroopa akadeemiate ühenduse ALLEA liige. Ta asutati 1866. aastal Zagrebis piiskop Josip Juraj Strossmayeri eestvedamisel esialgse nimega Jugoslaavia Teaduste ja Kunstide Akadeemia. Akadeemia esimene president (1866–1886) oli ajaloolane Franjo Rački. Sõltumatu Horvaadi Riigi ajal (1941–1945) kandis akadeemia nimetust Horvaatia Teaduste ja Kunstide Akadeemia. Jugoslaavia Föderatiivse Rahvavabariigi koosseisus tegutses akadeemia vana nime all edasi.


== Akadeemia liikmeskond ==
Akadeemia liikmeskonda kuuluvad tegevliikmed (piirarv 160), assotsieerunud liikmed (100) ja välisliikmed (160). Varem valiti akadeemiasse ka auliikmeid. Akadeemia liikmeskond on jagatud teadusvaldkondade alusel 9 osakonda:
Sotsiaalteadused
Matemaatika, füüsika ja keemia
Loodusteadused
Arstiteadus
Filoloogia
Kirjandus
Kaunid kunstid
Muusika ja musikoloogia
Tehnikateadused


==== Tegevliikmeid ====
Ivo Šlaus, horvaatia füüsik


==== Välisliikmeid ====
Jean Aubouin, prantsuse geoloog
Vjatšeslav Vsevolodovitš Ivanov, vene keeleteadlane ja semiootik
Herbert Mang, Austria ehitusteadlane
Miroslav Radman horvaadi päritolu Prantsuse rakubioloog, Prantsuse TA liige
Svante Pääbo, Rootsi ja Saksa paleogeneetik


==== Auliikmeid läbi aegade ====
Ami Boué, Austria geoloog ja geograaf (valiti 1870)
Frane Bulić, katoliku preester ja arheoloog (valiti 1897)
Jakov Grot, vene filoloog (valiti 1867)
Franjo Kuharić, Horvaatia kardinal (valiti 1994)
Tomáš Masaryk, Tšehhoslovakkia president (valiti 1930)
Mato Celestin Medović, horvaadi maalikunstnik (valiti 1919)
Dmitri Mendelejev, vene keemik, nobelist (valiti 1882)
Ivan Meštrović, horvaatia skulptor ja arhitekt (valiti 1919)
Alfons Mucha, tšehhi maalikunstnik (valiti 1930)
Linus Pauling, USA biokeemik, nobelist (valiti 1994)
Mihhail Pogodin, vene ajaloolane (valiti 1867)
Vladimir Prelog, horvaadi päritolu Šveitsi keemik, nobelist (valiti 1986)
Leopold Ružička, horvaadi päritolu Šveitsi keemik, nobelist (valiti 1940)
Nikola Tesla, serbia päritolu USA leiutaja ja füüsik (valiti 1896)
Josip Broz Tito, horvaadi-sloveeni päritolu Jugoslaavia president (valiti 1947)


== Viited ==


== Välislingid ==
Akadeemia koduleht. info.hazu.hr
Akadeemia liikmed. info.hazu.hr
Akadeemia välisliikmed. info.hazu.hr