Strõi (poola Stryj) on oblastilise alluvusega linn Ukrainas Lvivi oblastis.
Strõi sai 1341. aastal Magdeburgi linnaõiguse. Linn oli 15.–16. sajandil kaubateede ristil ja seal toimus majanduslik õitseng, mis hääbus 17. sajandi sõdade ajal. Strõi kuulus aastatel 1569–1772 Poola Ruteenia vojevoodkonda. Linn läks 1772. aastal Austria valdusesse. Suure tulekahju tagajärjel 1886. aastal linn peaaegu hävis.
Pärast Esimest maailmasõda liideti linn 1919. aastal taas Poolaga. Linn oli Strõi maakonna keskus Stanõslavivi vojevoodkonnas. Linna elanikkond (umbes 30 000 inimest) koosnes ligikaudu võrdsetest osadest poolakatest, ukrainlastest ja juutidest.
Teise maailmasõja alguses liideti linn Nõukogude Liiduga. Saksa okupatsiooni ajal deporteeriti juutidest elanikud. Pärast sõda oli linna lähedal suur Nõukogude Liidu lennuväebaas.


== Välislingid ==
Strõi koduleht
Stryj. – Słownik geograficzny Królestwa Polskiego i innych krajów słowiańskich, Warszawa: Filip Sulimierski i Władysław Walewski 1890, XI: Sochaczew – Szlubowska Wola, lk 429–438.