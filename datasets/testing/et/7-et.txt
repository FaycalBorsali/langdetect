"Kuulsuse jahil" (inglise keeles "Almost Famous") on 2000. aasta komöödiadraama, mille stsenarist ja režissöör on Cameron Crowe. Film pälvis neli Oscari nominatsiooni ja võitis neist ühe – parima originaalstsenaariumi kategoorias. Film võitis ka kaks Kuldgloobust: parima filmina ja Kate Hudson parima naiskõrvalosatäitja kategoorias. Samuti võitis filmi soundtrack Grammy-auhinna.
Film räägib noorest ajakirjanikust kes, kirjutab ajakirjale Rolling Stone fiktiivsest bändist nimega Stillwater. Tegu on poolautobiograafilise filmiga, tuginedes suurel määral Cameron Crowe'i enda ajakirjanduslikele kogemustele Poco, The Allman Brothers Bandi, Led Zeppelini, The Eaglesi ja Lynyrd Skynyrdi kontserditurneedel. Tegelik ansambel Stillwater avaldas 1970. aastatel kaks albumit ning lubas pärast käsikirja lugemist Crowe'il kasutada filmis nende nime.