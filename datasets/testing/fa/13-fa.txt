تهران ۱۵۰۰ اولین پویانمایی سینمایی بلند ساخت ایران به کارگردانی بهرام عظیمی و در گونه کمدی‌است که نوروز ۱۳۹۲ به نمایش عمومی درآمد.


== خلاصه داستان ==
داستان فیلم دربارهٔ گذشته و حال پیرمردی ۱۶۰ ساله به نام اکبرآقا (با بازی مهران مدیری) است و زمان داستان ۱۵ روز قبل از تحویل سال ۱۵۰۰ هجری شمسی است. در سال ۱۵۰۰ ربات‌ها در کنار مردم زندگی می‌کنند و آدم‌های ثروتمند می‌توانند با امکانات پیشرفته پزشکی تا ۱۶۰ سال زندگی کنند.


== اکران ==
دو شرکت کینگ ران (ژاپن) و فیلموگراف و مینیاتور فیلموویچ (لهستان) برای پخش جهانی انیمیشن تهران ۱۵۰۰ ابراز تمایل کرده و جشنواره پیساف کره جنوبی و جشنواره فیوچر فیلم ایتالیا خواهان نخستین اکران فیلم در این جشنواره‌ها شدند.
به گفتهٔ بهرام عظیمی، کارگردان انیمیشن، از آن جایی که سال ۱۵۰۰ شمسی معادل با ۲۱۲۱ میلادی است، این فیلم در نمایش‌های بین‌المللی خود با عنوان تهران ۲۱۲۱ به نمایش درخواهد آمد.
تهران ۱۵۰۰ در دومین حضور خود در عرصه‌های بین‌المللی، شهریور ماه در جشنواره پیساف کره جنوبی شرکت خواهد کرد و قرار است برای حضور در عرصه‌های بین‌المللی زیرنویس انگلیسی، فرانسوی و عربی شود.
تصاویر آماده نمایش این انیمیشن برای اولین بار در غرفهٔ انیمیشن تهران ۱۵۰۰ در سی و سومین جشنواره انسی فرانسه به نمایش درآمد و پوستر فیلم رونمایی شد.


== منابع ==


== پیوند به بیرون ==
تهران ۱۵۰۰ در بانک اطلاعات اینترنتی فیلم‌ها (IMDb)