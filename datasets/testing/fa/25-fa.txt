سد رودبال داراب یکی از دو سد ساخته شده بر روی رودخانه رودبال در کیلومتر ۲۲ جاده داراب - ایج در استان فارس واقع شده‌است. (سد دوم که یک سد تنظیمی کوچک می‌باشد، در کیلومتر ۱۲ جاده داراب - ایج و در حوالی شهرک فتح المبین ساخته شده‌است و کارایی آن تنظیم آب خروجی سد رودبال و ذخیره‌سازی آن با دبی خروجی کمتر می‌باشد) سد رودبال از نوع خاکی، سنگریزه‌ای با هسته رسی است و ۸۳ متر ارتفاع دارد. حجم سد رودبال ۸۲ میلیون متر مکعب است. طول تاج این سد ۴۸۵ متر است و قابلیت تنظیم ۱۰۴ میلیون متر مکعب آب را در سال دارد. از طرف شمال شهرستانهای نی‌ریز و استهبان، از طرف غرب شهرستانهای فسا و جهرم از طرف جنوب شهرستان داراب نزدیک‌ترین شهرستان‌های مجاور این سد هستند.
تصفیه خانه شهر داراب که توسط شرکت زلال ایران پیمانکاری شده و در حال ساخت است جهت بهره‌برداری از آب سد رودبال در کیلومتر ۱۰ جاده داراب - ایج و بالاتر از شهرک فتح المبین قرار دارد.


== مشخصات ==


=== اهداف پروژه ===

تنظیم و کنترل جریانهای نابهنگام و سیلابهای مهم رودخانه رودبال توسط احداث سد مخزنی رودبال و جلوگیری ازآبهای هرز رونده حوزه و افزایش پتانسیل منابع آب سطحی قابل استحصال دشت داراب از طریق تأمین میانگین حدود ۱۰۴ میلیون متر مکعب در سال آب از سد و تقویت و غنی سازی سفره آب زیر زمینی دشت.
ز یر پوشش قرار دادن حدود ۵۳۰۰ هکتا ر خا لص از اراضی قسمتهای شمالی، میانی و جنوبی دشت داراب که درشر ایط کنونی به علت کمبود آب به صورت اراضی آبی (با آبیاری ناقص و با کیفیت نامناسب) و اراضی دیم و آیش و اراضی بایر قرار دارند. جهت گسترش اراضی آبی و توسعه باغات به همراه اشاعه و ترویج آبیاری تحت فشار از نظر صرفه جویی در مصرف آب.
بهبود وضعیت زیست‌محیطی و تغییر کلیماتولوژی منطقه توسط تبخیر از سطح دریاچه به وسعت ۲۷۰ هکتار وپرورش گیاهان وآبزیان و ایجاد محیط تفریحی.
تأمین قسمتی از آب شرب شهرستانهای منطقه اجرای طرح.


== تولید انرژی برق‌آبی ==
نیروگاه برقابی سد رودبال با توان ۵/۷ مگاوات و تولید سالانه ۷/۹ گیگاوات برق برای این سد طراحی شده‌است.


== جستارهای وابسته ==
پرتال اطلاع‌رسانی شهرستان داراب


== منابع ==

پرتال اطلاع‌رسانی شهرستان داراب سایت سد رودبال داراب
سدهای درود زن، ایزد خواست، سلمان فارسی، ملا صدرا و سیوند، سدهای بهره‌برداری شده در فارس است. هم اکنون فارس ۷ سدِ در حال ساخت دارد.