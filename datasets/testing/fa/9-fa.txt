هاشم بیک‌زاده (زادهٔ ۲ بهمن ۱۳۶۲ در تهران اصالتاً اردبیل عضو سابق تیم ملی فوتبال ایران و بازیکن باشگاه فوتبال نفت تهران است.


== رده باشگاهی ==
بیک‌زاده در پایان فصل ۱۳۸۶–۱۳۸۷ جام خلیج فارس از باشگاه فجر سپاسی شیراز به باشگاه استقلال تهران پیوست. او پس درخشش در بازی‌های تیم فجر سپاسی، مورد توجه دو باشگاه پرسپولیس و استقلال تهران قرار گرفت و سرانجام عضویت در باشگاه آبی‌پوشان را برگزید. هاشم بیگ زاده طی قرارداد یک ساله برای فصل ۹۱–۹۲ قرارداد خود را با تیم استقلال تهران به ثبت رساند. وی در تیرماه ۱۳۹۳ قرارداد خود را به مدت دو سال دیگر با استقلال تمدید کرد.


== رده ملی ==
بیگ‌زاده بازی در تیم ملی را در مسابقه‌ای دوستانه با تیم ملی امارات متحده عربی در سال ۲۰۰۶ آغاز کرد. سپس برای شرکت در بازی‌های غرب آسیا ۲۰۰۷ (به میزبانی کشور اردن) دوباره به تیم ملی دعوت شد و نخستین گل ملی‌اش را در بازی فینال در برابر تیم ملی عراق به ثمر رساند، تیم ایران در آن بازی با برتری ۲–۱، جام قهرمانی را به دست آورد. او برای بازی‌های مقدماتی جام جهانی فوتبال ۲۰۱۰ نیز به تیم ملی دعوت شد.


== افتخارات ==
لیگ برتر
قهرمانی در لیگ برتر فوتبال ایران ۸۸-۱۳۸۷ به همراه تیم استقلال تهران
قهرمانی در لیگ برتر فوتبال ایران ۹۰-۱۳۸۹ به همراه تیم سپاهان اصفهان
قهرمانی در لیگ برتر فوتبال ایران ۹۱-۱۳۹۰ به همراه تیم سپاهان اصفهان
قهرمانی در لیگ برتر فوتبال ایران ۹۲-۱۳۹۱ به همراه تیم استقلال تهران
جام حذفی
قهرمانی در جام حذفی ۹۵–۱۳۹۴ به همراه تیم ذوب‌آهن اصفهان


== پانویس ==


== منابع ==
مشارکت‌کنندگان ویکی‌پدیا. «Hashem Beikzadeh». در دانشنامهٔ ویکی‌پدیای انگلیسی ، بازبینی‌شده در ۱۱ سپتامبر ۲۰۰۸.


== پیوند به بیرون ==