Parvorokko eli pikkurokko on rokkotauti, jonka esiintyvyys on korkein yli 5-vuotiailla lapsilla. Ihottuma alkaa punoituksena poskilla, ja sen alue alkaa sitten levitä muualle. Siihen saattaa liittyä joillakin lisäksi mm. kuumetta. Sairauden itämisaika on noin yhdestä kolmeen viikkoa.
Parvorokko paranee itsestään ja jättää elinikäisen immuniteetin, mikä tarkoittaa, että ihminen voi sairastaa sen vain kerran elämässään. Jos raskaana oleva nainen saa tartunnan, hänellä on kasvanut keskenmenon riski. Useimmat ovat kuitenkin sairastaneet parvorokon jo lapsena.
Parvorokosta on aiemmin käytetty myös nimeä "viides tauti", sillä sitä aiemmin tunnettiin jo vesirokko, tuhkarokko, vihurirokko ja tulirokko. Sairaus on monesti lieväoireinen ja saattaa jäädä jopa kokonaan havaitsematta.


== Lähteet ==