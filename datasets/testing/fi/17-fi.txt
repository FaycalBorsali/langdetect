Sibel Tüzün (s. 29. huhtikuuta 1971 Istanbul) on turkkilainen poplaulaja. Hän on kotimaassaan suosittu artisti, jolla on kasvava fanikerho myös ympäri Eurooppaa.lähde? Tüzün oli Turkin euroviisuedustaja vuonna 2006.
Tüzün aloitti laulamisen lapsikuorossa. Lukiovuosinaan hän kiinnostui pop- ja rockmusiikista. Vuonna 1986 hän sijoittui toiseksi musiikkikilpailussa, joka oli avoinna kaikille Turkin toisen asteen oppilaitoksille. Vuonna 1988 Tüzün pääsi konservatorioon opiskelemaan klassista musiikkia, poppia ja jazzia. Vuonna 1991 hän ryhtyi ammattimuusikoksi.
Tüzün sijoittui 11:nneksi Eurovision laulukilpailussa 2006 omalla kappaleellaan ”Süper Star”.


== Aiheesta muualla ==
Sibel Tüzünin kotisivut