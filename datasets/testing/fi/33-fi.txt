Hamm on kaupunki Nordrhein-Westfalenin osavaltiossa, Saksassa. Se sijaitsee Lippejoen varrella, Ruhrin metropolialueen koillisosassa. Se on pinta-alaltaan 226,26 neliökilometrin suuruinen. Vuoden 2011 väestönlaskennassa siellä oli 176 037 asukasta.
Hammin perusti Markin kreivi Adolf I vuonna 1226. Sana Hamm tarkoittaa ”kulmaa” vanhassa alasaksan murteessa, jota alueella tuolloin puhuttiin. Vuonna 1469 Hammista tuli Hansaliiton jäsen, ollen yksi tärkeimmistä alueen keskittymistä. 1800-luvulla kivihiilen kaivaukset sekä teräksen tuotanto tuli Hammissa tärkeäksi, kuten myös muualla Ruhrin alueella.
Vaikka Hamm on ollut olemassa jo keskiajalta lähtien, kaupungin vanhojen rakennusten kanta ei ole kovinkaan suuri toisen maailmansodan ilmapommituksista johtuen. Hammiissa on Sri Kamadch Ampalin temppeli, Euroopan suurin hindutemppeli, joka valmistui vuonna 2002.
Hammissa on tärkeä rautateiden risteysasema. Kaupungin teollisuus tuottaa johtoja, kaapeleita ja elektroniikkaa.


== Ystävyyskaupungit ==
 Neufchâteau, Ranska, vuodesta 1967
 Santa Monica, Kalifornia, Yhdysvallat, vuodesta 1969
 Bradford, Yhdistynyt kuningaskunta, vuodesta 1976
 Chattanooga, Tennessee, Yhdysvallat, vuodesta 1977
 Mazatlán, Meksiko, vuodesta 1978
 Toul, Ranska, vuodesta 1987
 Oranienburg, Brandenburg, Saksa, vuodesta 1990


== Lähteet ==


== Aiheesta muualla ==
 Kuvia tai muita tiedostoja aiheesta Hamm Wikimedia Commonsissa
Kaupungin viralliset sivut
Kuvia Hammista