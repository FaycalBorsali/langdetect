Skaran tuomiokirkko (ruots. Skara domkyrka) on tuomiokirkko Skaran kaupungissa, Länsi-Götanmaalla, Ruotsissa. Tuomiokirkko on Ruotsin evankelis-luterilaisen kirkon Skaran hiippakunnan piispanistuin. Kirkkorakennus edustaa arkkitehtuurin goottilaista tyylisuuntaa. Ensimmäinen tunnettu tuomiokirkko Skarassa vihittiin käyttöön noin vuoden 1150 tienoilla, mutta löytöjen perusteella on todettu paikalla olleen kirkon jo 1000-luvulla. 1200-luvulla rakennettiin tuomiokirkon kuorin alla sijainnut romaaninen krypta uudestaan ja koko katedraali rakennettiin uudetsaan hakatusta hiekkakivestä goottilaiseen tyyliin. Vuosisatojen aikana kirkko on palanut useita kertoja.
Kirkkoa restauroitiin 1800-luvun lopussa, jolloin sen goottilainen luonne palautettiin ja uusittiin tornit, joita oli madallettu tulipalon jälkeen vuonna 1719. Vuosien 1947-1949 restauroinnissa siustus vaihdettiin ja nykyinen barokkityylinen alttarimaalaus palautettiin paikalleen. Vuonna 1949 löydettiin ensimmäisen tuomiokirkon kryptan jäännökset. Viimeisin restaurointi on tehty vuonna 1999, jolloin kirkkosalia korotettiin ja pidennettiin.


== Lähteet ==


== Aiheesta muualla ==
 Kuvia tai muita tiedostoja aiheesta Skaran tuomiokirkko Wikimedia Commonsissa
Skara domkyrka