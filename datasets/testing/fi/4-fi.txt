Keinotekoiset juustot ovat pääasiassa soijapavuista valmistettuja juustomaisia tuotteita. Keinotekoisia juustoja valmistetaan myös riisistä ja manteleista. Keinotekoisia juustoja, kuten kasvipohjaisia maidottomia tuotteita yleensä, on saatavilla useissa eri muodoissa. Keinotekoisia juustoja käytetään yleensä erilaisista ruokavaliollisista syistä, esimerkiksi vegaanissa ruokavaliossa. Myös uskonnollisista syistä ja maitoallergian johdosta voidaan käyttää keinotekoisia juustoja.
Keinotekoisten juustojen rasvapitoisuus on normaaleihin juustoihin verrattuna alhainen. Rasvapitoisuus on samaa luokkaa vähärasvaisten juustojen kanssa. Keinotekoiset juustot eivät sisällä kolesterolia ja sisältävät yleensä soijaproteiinia ja isoflavoneja. Useisiin soijapohjaisiin juustoihin lisätään kalsiumia.