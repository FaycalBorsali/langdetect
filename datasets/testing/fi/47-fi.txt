Pieksämäen Pallo-Sepot (PiPS) on pieksämäkeläinen jääkiekkoseura. Seura perustettiin palloilulajien yleisseuraksi, kun aiemmin oli pelattu Pieksämäen Pyrinnön alaisuudessa. Aluksi lajivalikoimaan kuuluivat vain jalkapallo ja jääpallo, jääkiekko tuli lajivalikoimaan mukaan muutamaa vuotta myöhemmin. PiPS:in ensimmäinen virallinen jääkiekko-ottelu pelattiinkin 19. helmikuuta 1950 ja tuolloin vastustajana oli Kuopion Pallo -48. Suomen Jääkiekkoliittoon seura liittyi erottuaan TUL:ista vuonna 1961. Oman jäähallin seura sai vuonna 1992, ja kaudesta 1996–1997 lähtien PiPS on pelannut II-divisioonassa, ensin Kymi-Saimaan lohkossa ja sen jälkeen Savo-Karjalan lohkossa.


== Kasvatit SM-liigassa ==
Tuomo Jormakka
Risto Kerminen
Tommi Kovanen
Otto Leskinen
Ville Leskinen
Jari Lindroos


== Lähteet ==


== Aiheesta muualla ==
Seuran kotisivut