Volynian alue eli Volynin alue (ukr. Волинська область, Volynska oblast, ven. Волынская область, Volynskaja oblast) on hallinnollinen alue Ukrainan luoteisosissa. Alue rajoittuu lännessä Puolaan ja pohjoisessa Valko-Venäjän Brestin alueeseen; naapurina idässä on Ukrainan Rivnen alue ja etelässä Lvivin alue.


== Luonnonoloista ==
Alueen pinta-ala on 20 200 km².
Ilmasto on lauhan mantereinen. Keskimääräinen vuosisademäärä on 560-620 mm. Heinäkuun keskilämpötila on +19 ja tammikuun -5 celsiusastetta.
Luonnonmaantieteellisesti alue voidaan jakaa kolmeen osaan: Pohjois-Polessiaan, Etelä-Polessiaan ja metsä-ruohikkovyöhykkeeseen. Pohjois-Polessia käsittää ¾ maakunnan pinta-alasta ja sille on tyypillistä alava, metsien ja soiden peittämä maasto. Etelä-Polessia ja metsä-ruohikkovyöhyke sijaitsevat ylängöllä. Täällä maasto korkeuserot kasvavat ja maisemaan ilmestyy erikorkuisia mäkiä. Alueen korkein kohta on 292 metriä ja alavin alue 139 metriä merenpinnan yläpuolella.


== Väestö ==
Alueen väkiluku oli vuoden 2012 alussa 1 038 600. Kaupunkilaisia heistä oli 539 100 eli 51,9% alueen väestöstä.


== Alueen piirit ja kaupungit ==
Maakunnan hallinto sijaitsee Lutskin kaupungissa. Alueella on yhteensä 11 kaupunkia, joista neljä on hallinnollisesti alueen osia eli kuntatason subjekteja. Lisäksi kuntatasoa edustaa 16 piiriä. Paikallisen piirihallinnon ohjauksessa oli vuoden 2012 alkaessa seitsemän pienempää kaupunkia, 22 kaupunkityyppistä taajamaa ja 1 054 kylää.
Volynin keskeisimmät, yli 30 000 asukkaan kaupungit ovat:
Lutsk (Луцьк), alueen pääkaupunki
Kovel (Ковель)
Novovolynsk (Нововолинськ)
Volodymyr-Volynskyi (Володимир-Волинський)


== Katso myös ==
Volynia


== Lähteet ==


== Aiheesta muualla ==

Alueen lyhyt kuvaus talouselämän kannalta (englanniksi)