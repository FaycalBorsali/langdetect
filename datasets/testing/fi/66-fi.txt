Pekka Allan Manninen (s. 17. elokuuta 1959 Tampere) on suomalainen sarjakuvapiirtäjä. Manninen on väitellyt sarjakuvista tohtoriksi Tampereen yliopiston kasvatustieteiden tiedekunnassa. Sarjakuvapiirtäjänä hän on suuntautunut erityisesti science fictionin ja kauhukirjallisuuden parodiointiin. Hän myös opettaa sarjakuvan tekemistä Tampereella Sara Hildén -akatemian kuvataidekoulussa. Hän on myös Sarjari-lehden päätoimittaja.
Mannisen luomia sarjakuvahahmoja ovat muun muassa tamperelainen supersankari Kapteeni Kuolio, joka suojelee kaupunkiaan yliluonnollisilta olennoilta, neuvostoliittolainen tiedemiliisi Igor Motor sekä hieman Judge Dreddiä muistuttava tulevaisuuden ääriväkivaltainen poliisi Teräslilja. Teräslilja on kustantajan kuvauksen mukaan ”sekä kulttuurikriittinen että erittäin väkivaltainen science fiction -sarjakuva. Se on myös huumoria, joskin suurin osa vitseistä liittyy irtirevittyihin raajoihin tai vielä pahempiin asioihin.”
Mannisen sarjakuvia on julkaistu useissa lehdissä, kuten Tähtivaeltajassa. Tähtivaeltajassa on muun muassa ilmestynyt numerosta 4/1993 lähtien Uniaika-sarjakuva, jossa Manninen kuvittaa lukijoiden unia. Manninen on myös julkaissut useita sarjakuva-albumeja, joista ensimmäinen oli Ilpo Lagerstedtin käsikirjoittama, 1200-luvun Suomeen sijoittuva Toinen ristiretki vuonna 1986. Vuonna 2008 ilmestyi Mannisen esikoisromaani Kapteeni Kuolio ja Suomen salainen kuningas.
Manninen on myös yksi Suomen ahkerimmista sanaristikkopiirtäjistä. Hänen kädenjälkeään nähdään säännöllisesti mm. Aamulehdessä, Ilta-Sanomissa, Maaseudun Tulevaisuudessa, Metrossa, Pellervossa ja Pelikaani-ristikkolehdissä.


== Teoksia ==
Milanon ihme 1. Ruutana: Pekka Manninen, 1981.
Toinen ristiretki. Teksti: Ilpo Lagerstedt. Kuvitus: Pekka A. Manninen. Suomalaisia sarjakuvia 1. Seinäjoki: Seinäjoen sarjakuvaseura, 1986. ISBN 951-99743-5-0.
Kootut harhat. Tampere: Hiljainen Kulttuuriyhdistys, 1987.
Igor Motor Villissä Lännessä. Toimitus: Pekka Manninen, Timo Kokkila, Ilpo Lagerstedt. Suomalaisia sarjakuvia 3. Seinäjoki: Seinäjoen sarjakuvaseura, 1989. ISSN 0783-3970.
Lindman, Marja-Liisa & Manninen, Pekka A. & Krook, Arja: Sukellus sarjakuvaan. Piirrokset ja sarjakuvat: Pekka A. Manninen ym. Helsinki: VAPK-kustannus, 1992. ISBN 951-37-0866-7.
Vastarinnan välineistö: Sarjakuvaharrastuksen merkityksestä. Väitöskirja, Tampereen yliopisto. Tampere: Tampere University Press, 1995. ISBN 951-44-3709-8.
Hunajakenno. Teksti: J. Lehto. Kuvitus: Pekka A. Manninen. Helsinki: Sarjamafia, 1997. ISBN 952-5171-01-9.
Kapteeni Kuolio ja Tamperkele. Kerubi-sarja 1. Helsinki: Suomen yrityslehdet, 2002. ISBN 952-5449-20-3.
Edestä maan ja kuninkaan!. Teksti: Pekka A. Manninen. Kuvitus: Petri Hiltunen. Vänrikki Stoolin korkeajännitys. Tampere: Egmont, 2004. ISBN 952-469-083-7.
Kapteeni Kuolio ja Pispalan vampyyrit. Turku: Zum Teufel!, 2006. ISBN 952-99699-0-2.
Kapteeni Kuolio kohtaa Syksyn. Propaganda Records, 2006.
Teräslilja: Kivaa pahaa. Tarinat yhtä lukuun ottamatta ilmestyneet aiemmin Tähtivaeltaja-lehdessä 1990–99. P. A. Mannisen kootut 1. Turku: Zum Teufel, 2007. ISBN 978-952-99699-1-3.
Kapteeni Kuolio: Tampereen sankari. Osa tarinoista julkaistu aiemmin Sarjarissa 1990–2001. P. A. Mannisen kootut 2. Turku: Zum Teufel, 2008. ISBN 978-952-5754-00-1.
Kapteeni Kuolio ja Suomen salainen kuningas. Turku: Zum Teufel, 2008. ISBN 978-952-5754-01-8.
Kapteeni Kuolio ja Kalevankankaan ihmissusi. Turku: Zum Teufel, 2009. ISBN 978-952-5754-06-3.
Ellen Helldor. P. A. Mannisen kootut 3. Turku: Zum Teufel, 2009. ISBN 978-952-5754-14-8.
Kapteeni Kuolio ja Kapteeni Kökkö. P. A. Mannisen kootut 4. Turku: Zum Teufel, 2010. ISBN 978-952-5754-26-1.
Kapteeni Kuolio ja Hämeenpuiston muumio. Turku: Lempo Kustannus, 2011. ISBN 978-952-5938-02-9.
Unisarjakuvia. P. A. Mannisen kootut 5. Turku: Lempo Kustannus, 2011. ISBN 978-952-5938-08-1.
Pornoa ja verta. Turku: Lempo Kustannus, 2012. ISBN 978-952-5938-10-4.
Kumma historia. P. A. Mannisen kootut 5. Turku: Lempo, 2012. ISBN 978-952-5938-14-2.
Olen kuvakone. P. A. Mannisen kootut 8. Turku: Lempo Kustannus, 2014. ISBN 978-952-5938-29-6


== Kirjallisuutta ==
Kivilahti, Hannele: ”Teräslilja – Behind the Scenes”. Tähtivaeltaja 2/1995.


== Lähteet ==


== Aiheesta muualla ==
Teräsliljan esittely. Internationalhero.co.uk. (englanniksi)
Irmeli Tanttu-Porkka: Hyvä oheiskasvattaja. Yliopisto 16/1995.
Juha Tuovinen: Kelpaako sarjakuva yliopistoon? Yliopisto 11B/1998.
Tuomo Tamminen: ”Teräslilja ei ole sadisti, hän vain tykkää satuttaa”. Aviisi 7/2007.
Jukka Laine: Ihastuttava berserkkineito. Kvaak.fi 20.10.2009.
Vesa Vitikainen: Se on vain unta... Kvaak.fi 4.5.2012.