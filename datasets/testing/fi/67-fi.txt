Erkylän linkkitorni oli teräsbetoninen linkkitorni Hausjärven Erkylässä. 65 metriä korkea torni oli kylän maamerkki ja se oli rakennettu vuonna 1958. Betonitornin päällä oli vielä teräksinen kuusi metriä korkea radiomasto. Linkkitorni oli alun perin tärkeä osa televisiolähetysten ohjelmansiirtoketjua. Viime aikoinaan tornissa oli kuitenkin vain radiolähetyksiä palvelevaa laitteistoa. Teräsbetonitornin kunto heikkeni ja sen korjaamista ei pidetty kannattavana. Radiolähettimet siirrettiin lähistölle rakennettuun uuteen 90-metriseen mastoon.
Vanha masto purettiin kaatamalla 17. kesäkuuta 2015.
Vastaavanlainen televisiolähetysten alkuaikojen linkkimasto oli muun muassa Tammelan Liesjärven linkkitorni, joka purettiin 2000-luvun alussa. Edelleen on käytössä muun muassa Ylöjärven Soppeenmäen radiomasto, jossa betoniosan korkeus on 67,5 metriä maanpinnasta. Sen päällä oleva teräsmasto oli alun perin 150 metriä korkea. Teiskon maston valmistuttua Soppeenmäen mastoa madallutettiin noin 100 metriä, jolloin rakennelman yhteiskorkeudeksi jäi 124 metriä maanpinnasta ja 288 metriä merenpinnasta.


== Lähteet ==


== Aiheesta muualla ==
Delete Oy:n video vanhan tornin purkamisesta Youtubessa