Istuinalunen on saunassa tai yleisesti missä tahansa käytettävä istuinsuoja. Saunassa käytettäväksi tarkoitetusta istuinalusesta on käytössä myös nimitys pefletti tai hieman alatyylinen persletti. Sana pefletti on yhdistelmä sanoista "peffa" ja "tabletti".


== Pefletti ==
Istuinalusta käytetään saunassa estämään istujan ja saunan lauteiden suoran kosketuksen toisiinsa pääasiallisesti hygieniasyistä. Valmistusmateriaalina on usein puuviilu (vaneri), pahvi, paperi, kangas tai vaahtomuovi. Saatavilla on sekä kertakäyttöisiä että uudelleen käytettäviä malleja.


== Istuinalunen istuimen suojana ==
Istuinalusta käytetään sekä sisällä että ulkona tuolilla pehmeyden ja lämpimyyden takia sekä pintojen suojaamiseksi. Autoon tarkoitettu istuinsuoja sekä suojaa istuinta että monissa tapauksissa myös parantaa sen istuttavuutta. Autonvalmistajan hyväksymättömien istuisuojien käyttö turvatyynyllisissä istuimissa on usein kielletty, koska se saattaa muuttaa ratkaisevasti turvatyynyn toimintaa.
Puiset istuinsuojaimet olivat erityisesti 1980- ja 1990-luvuilla suosittuja.
Urheilukilpailujen katsomoihin on monesti myynnissä istuinalusia, varsinkin silloin, jos katsomon penkit ovat puisia ja sää on kolea.