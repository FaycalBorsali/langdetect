Alfonso V (994 – 1028) oli Leónin kuningas vuosina 999–1028.


== Nousu kuninkaaksi ==
Alfonso V nousi Leónin kuninkaaksi vuonna 999 isänsä Bermudo II:n hävittyä sodan Al-Mansur Ibn Abi Aamiria vastaan ja maan jouduttua tosiasiallisesti muslimien vasalliksi.


== Kuningaskunta muslimien ikeessä sekä ajautuminen Navarran armoille ==
Leónilaisten oli osallistuttava 1003 muslimien liittolaisena taisteluihin Kastiliaa vastaan sekä alistuttava muihin nöyryytyksiin ja ryöstöretkiin. Etsiessään liittolaisia Alfonso nai 1025 Navarran kuninkaan Sancho III Suuren tyttären Urracan, mutta joutui samalla appensa alaisuuteen.


== Kuninkaan kuolema ja vallan periytyminen ==
Alfonso aloitti sodan Portugalin valtaamiseksi, mutta kuoli 1028 Viseun piirityksessä ja Leónin kruunun peri hänen yhdeksänvuotias poikansa Bermudo III. Bermudon alaikäisyyden aikana hallintoa hoiti kuitenkin hänen äitipuolensa Navarran Urraca, joka pääsi valvomaan isänsä Sancho III Suuren etuja Leónissa. Sancho III Suuren onnistui naittaa Bermudo III:n sisar pojalleen Ferdinand I:lle, joka 1037 voitti Bermudon ja vaimonsa nimissä valtasi maan. 
Alfonso kirjoitutti 1017 maansa ensimmäiset lait.


== Perhe ==
Alfonson vanhemmat olivat Bermudo II ja Kastilian kreivin tytär Elvira Garcia, joka hallitsi Leónin kuningattarena vuodet 999-1007 ja vetäytyi sen jälkeen luostariin.
Alfonson ensimmäinen vaimo oli Elvira de Melande (k. 1022), sijaishallitsija Mendo Goncalvesin tytär. Mendo kuoli 1008 taistelussa viikinkejä vastaan. Pariskunnan lapsista Elvira nai Navarran Ferdinand I:n ja poika Bermudo III seurasi isäänsä valtaistuimelle. Alfonson toinen vaimo Urraca oli Navarran kuninkaan Sancho III Suuren tytär.


== Lähteet ==
O´Callaghan, J.F.: A history of Medieval Spain. United Kingdom: Cornell University, 1975. ISBN 0-8014-0880-6. (englanniksi)
Petersen, K: Ihmiskunnan ajantieto. Suomeksi toimittanut Antero Manninen, avustajana Pentti Papunen. Porvoo: Werner Söderström Osakeyhtiö, 1965.


=== Viitteet ===