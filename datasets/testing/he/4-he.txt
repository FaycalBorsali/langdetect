סמוש (באנגלית: Smosh) הוא ערוץ ביוטיוב המעלה סרטונים ומערכונים באופן קבוע. בעברו הערוץ היה מורכב מצמד הקומיקאים איאן היקוקס (Ian Hecox,‏ נולד ב-30 בנובמבר 1987) ואנתוני פדייה (Anthony Padilla,‏ נולד 16 בספטמבר 1987) שעזב את הערוץ ביוני 2017. בתחילת דרכו של הצמד פדייה החל להעלות סרטוני פלאש לאתר "Newgrounds", תחת השם סמוש. לאחר מכן הצטרף אליו חברו איאן. זמן קצר לאחר מכן החלו שניהם להעלות סרטונים ליוטיוב, קצת לאחר סתיו 2005. תוך זמן קצר ערוצם הפך לאחד מערוצי היוטיוב המפורסמים ביותר. בינואר 2013 הפך הערוץ לבעל מספר הרשומים (Subscribers) הגבוה ביוטיוב, ובנובמבר 2013 היו להם כ-13 מיליון עוקבים ומעל ל-2.7 מיליארד צפיות בכלל הסרטונים שלהם.


== היסטוריה ==


=== תחילת הדרך וסרטון לשיר הפתיחה של פוקימון 2002 - 2006 ===
תחילת דרכם של הצמד הייתה כאשר אנתוני ואיאן נפגשו בכיתה ו', ובמהרה גילו את אהבתם לקומדיה. ב-2002, החליט אנתוני לבנות אתר, smosh.com, ויצרו כמה סרטוני פלאש. פדייה סיפר שמקור השם סמוש, בא מתקרית, כשהסביר לחברו "A mosh pit" ובטעות יצא לו "Smosh pit". הסרטונים הראשונים שעשו, היו ליפ סינק לשירי הפתיחה של סדרות האהובות עליהם (צבי הנינג'ה, פוקימון ופאוור ריינג'רס).
בהתחלה, לא הייתה להם כוונה להעלות את הסרטונים לאינטרנט, אך לאחר ששלחו אותם לכמה חברים, החליטו להעלות אותם לאתר יוטיוב. הסרטון הראשון שלהם, ליפ סינק לשיר הפתיחה של הסדרה פוקימון, זכה להצלחה רבה. בספירה כוללת, הסרטון זכה לכ-24.7 מיליון צפיות, והפך לסרטון היוטיוב הפופולרי ביותר באותו הזמן. הסרטון החזיק בשיא הזה במשך שישה חודשים, עד שהוסר על ידי יוטיוב. במרץ 2007 משתמש ביוטיוב בשם Andii2000 העלה מחדש את הסרטון, שזכה לכ- 15.1 מיליון צפיות, נכון לנובמבר 2013. בזכות ההצלחה של סמוש, וההסכם שלהם עם יוטיוב, יצרו השניים סרטון 'פוקימון' חדש, עם שינוי מילים קריטי, כדי ש'חברת הפוקימון' לא יוכלו להסיר את הסרטון.


=== הצלחה ביוטיוב 2006 - היום ===
עם השנים, סמוש החלו לגוון. הם החלו להכין סרטוני מערכונים ביוטיוב, כמו הFood Battle וה-That Damn Neighbor המסורתיים. סמוש המשיכו לצבור פופולריות בקרב הגולשים והפכו לערוץ עם הכי הרבה נרשמים. בשנת 2009, סמוש החליטו לעצב מחדש את האתר שלהם, והוסיפו אזור משחקים, והוסיפו תכנים נוספים שלא נכללו בסרטונים עצמם שעלו ליוטיוב. בנוסף, ב-2010 התווספו שלושה ערוצים שמבוססים על סמוש: Ian Is Bored שהחל כקטעים קומיים של היקוקס, שם הוא מעלה כל מיני קטעים מהחיים שלו, שלא כוללים את סמוש, אך לאחר מכן הפך בעיקר לפתיחת דואר שנשלח על ידי המעריצים שנקרא Mail Time With Smosh; ‏ Ask Charlie (זו הייתה סדרה אינטראקטיבית שבה אנשים שואלים את צ'ארלי, מהסרטון שלהם מינואר 2010 Charlie The Drunk Guinea Pig, שאלות רנדומליות) שרץ ממאי 2010 עד לדצמבר 2011; וגם Lunchtime With Smosh, תוכנית קומית שבה הצמד הולכים לאכול במקומות אקראיים, ועונים על שאלות ששלחו להם המעריצים לחשבון הטוויטר שלהם. כמה מ"הסדרות" של סמוש הן "אם פוקימון היה אמיתי" ( Pokemon in Real Life) ו"אם ____ היה אמיתי" (If ____ Was Real). בנוסף, בתחילת 2010, סמוש יצרו את אפליקציית "iShut Up App" לטלפונים עם אנדרואיד כחלק מההסכם שלהם עם גוגל, ובלבסוף הגיע גם לApp Store של אפל. ב-2011 סמוש נרכש על ידי החברה Alloy Digital. בינואר 2013, עקפו סמוש את Ray Willam Johnson.
בספטמבר 2014 הכריזו הצמד על סרט הקולנוע "סמוש: הסרט" (Smosh: The Movie). הטריילר יצא ביוני 2015 והסרט עצמו יצא ב24/7/2015.
ביוני 2017 אנתוני פדייה הכריז על עזיבתו את הערוץ עקב מסחור המותג "סמוש" ומגבלות חופש הביטוי הכרוכות בכך.


== שחקנים ==
כיום ישנם מספר שחקנים המופיעים במערכוני הערוץ באופן קבוע.


=== שחקנים נוכחיים ===
איאן היקוקס (Ian Hecox) (2002 - כעת)
קורטני מילר (Courtney Miller,‏ נולדה ב-19 ביוני 1995) (2015 - כעת)
אוליביה סוי (Olivia Sui,‏ נולדה ב-14 באוגוסט 1993) (2015 - כעת)
שיין טופ (Shayne Topp,‏ נולד ב-14 בספטמבר 1991) (2015 - כעת)
נוח גרוסמן (Noah Grossman,‏ נולד ב-14 בפברואר 1997) (2015 - כעת)
קית' ליק גוניור (Keith Leak Jr.,‏ נולד ב-22 באוקטובר 1991) (2015 - כעת)


=== שחקנים לשעבר ===
אנתוני פדייה (Anthony Padilla). (2002 - 2017)


== ערוצים ==
(smosh) סמוש
(smosh 2nd channel) הערוץ השני של סמוש
אלסמוש (ElSmosh)
שתוק! מצויר (Shut Up! Cartoons) ‏
(smosh games) סמוש משחקים


== קישורים חיצוניים ==

 אתר האינטרנט הרשמי של סמוש (באנגלית)
 סמוש - הערוץ של סמוש באתר YouTube
סמוש באתר MusicBrainz
סמוש באתר Songkick
הערוץ של סמוש באתר YouTube


== הערות שוליים ==