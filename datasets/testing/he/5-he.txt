יוליה שוויגר-ניידיץ' (נולדה ב-20 באוקטובר 1994) היא שחמטאית בדרגת אמן בינלאומי לנשים, בכירת השחמטאיות בישראל, וחברת נבחרת הנשים של ישראל בשחמט. מתגוררת באזרבייג'ן.
קיבלה דרגת אמן פיד"ה ב-2008 והפכה לאמן בינלאומי לנשים ב-2013. בשנת 2017 הפכה לרב-אמן לנשים) ובקונגרס פיד"ה הקרוב צפונ לקבל דרגת אמן בינלאומי (הדרגה הכללית).
נכון לספטמבר 2017, שוויגר נמצאת בשיא כושרה, ומדורגת במקום ה-30 בין הנשים בעולם, ובמקום ה-44 בדירוג הכללי בישראל לפי מד כושר.


== ביוגרפיה ==
יוליה שוויגר נולדה בויניצה, אוקראינה. החלה להתחרות בגיל 5, ובגיל 15 עלתה לישראל במסגרת נעל"ה. התגוררה בקיבוץ שובל ובשנת 2010 סיימה את לימודי התיכון במבואות הנגב.
שיחקה במסגרת מועדון באר שבע בליגה הלאומית ומאמנה היה רב-אמן מרק צייטלין.
בשנת 2013 התגייסה לחיל האוויר כספורטאית מצטיינת. באותה שנה הייתה האישה היחידה שהשתתפה בגמר אליפות ישראל.
בשנת 2014 נישאה לרב-אמן ארקדי ניידיץ', לשעבר השחמטאי הגרמני החזק ביותר, ובעקבות זאת עברה להתגורר בגרמניה. בשנת 2015 עברו השניים להתגורר בבאקו שבאזרבייג'ן. שוויגר ממשיכה לייצג את נבחרת ישראל, ולהשתתף בליגת הנשים בישראל.


== הישגים בולטים ==
2006 - סיימה במקום חמישי באליפות אירופה לנערות עד גיל 12, שנערכה בהרצג נובי שבמונטנגרו, לאחר שצברה 6.5 נקודות מ-9 אפשריות
2007 - סיימה במקום שלישי באליפות אוקראינה לנערות עד גיל 14, שנערכה באודסה, לאחר שצברה 7 נקודות מ-11 אפשריות
2007- סיימה בומקום רביעי באליפות אוקראינה לנערות עד גיל 16, שנערכה בויניצה, לאחר שצברה 7.5 נקודות מ-11 אפשריות
2009 - סיימה במקום חמישי באליפות אוקראינה לנשים, שנערכה ביבפטוריה שבחצי האי קרים
2009 - סיימה במקום חמישי באליפות העולם לנערות עד גיל 16, שנערכה באנטליה שבטורקיה, לאחר שצברה 8 נקודות מ-11 אפשריות
2010 - זכתה באליפות אוקראינה לנערות עד גיל 18, שנערכה בקייב
2011 - השיגה תוצאה מושלמת (5 מ-5) באליפות התיכונים של ההתיישבות העובדת, שנערכה בעמק חפר
2011 - זכתה בגביע ישראל לנערים עד גיל 18 (התחרות נערכה בתל אביב), לאחר שצברה 6 נקודות מ-7 אפשריות
2011 - זכתה באליפות מועדון באר שבע, לאחר שצברה 7 נקודות מ-9 אפשריות
2012 - הייתה השחקנית המצטיינת בנבחרת ישראל באולימפיאדת השחמט שנערכה באיסטנבול שבטורקיה
2012 - סיימה במקום הרביעי בתחרות אשדוד הפתוחה, לאחר שצברה 4 נקודות מ-5 אפשריות
2012 - הצטיינה בליגת הנשים ובליגה העילית לנוער
2013 - הייתה המצטיינת בנבחרת הנשים של ישראל באליפות אירופה לאומות, שנערכה בוורשה שבפולין, בהשיגה תוצאה של 4.5 נקודות מ-7 אפשריות בלוח הרביעי והייתה שותפה לניצחון היסטורי על נבחרת רוסיה
2015 - הייתה לשחקנית המצטיינת בתחרות נקאר בגרמניה, לאחר שצברה 6.5 נקודות מ-9 אפשריות
2016 - סיימה במקום שישי משותף בפסטיבל השחמט בבזל, שווייץ, לאחר שצברה 5 נקודות מ-7 אפשריות (בעלה, ניידיץ'זכה במקום הראשון בתחרות)
2016 - סיימה במקום ה-12 באליפות אירופה לנשים, שנערכת במאמאיה שברומניה, לאחר שצברה 7 נקודות מ-11 אפשריות (ואף הובילה בתחרות לאחר הסיבובים הרביעי והחמישי), ובעקבות זאת העפילה לדו-קרבות על אליפות העולם לנשים
2016 - הייתה השחקנית המצטיינת בליגת הנשים בישראל - כאשר צברה את מלוא 3 הנקודות האפשריות, בלוח הראשון של קבוצת באר-שבע
2017 - הייתה ממצטייני הליגה הגרמנית המובילה לנשים, הבונדסליגה, כאשר צברה 8 נקודות מ-11 אפשריות
2017 - זכתה במקום הראשון בתחרות הנשים הבינלאומית בעיר מץ, שבצרפת, כאשר צברה 7 נקודות מ-9 אפשריות.


== תחרויות בהן השתתפה ==
המכביה ה-19 ב-2013


== השתתפות באולימפיאדות השחמט ==
שוויגר ייצגה את ישראל, במסגרת נבחרת הנשים, בשלוש אולימפיאדות שחמט.


== קישורים חיצוניים ==
יוליה שוויגר, באתר האיגוד הישראלי לשחמט
יוליה שוויגר, באתר פיד"ה
משחקי השחמט של שוויגר ב-365chess.com (באנגלית)
שוויגר באתר olimpbase (באנגלית)
אבי אליהו, ‏ילדת הפלא של השחמט הישראלי התגייסה לצה"ל, באתר ‏mako‏‏, ‏23 באוקטובר 2013‏


== הערות שוליים ==