דנונה (בצרפתית: Danone) היא חברת מזון אירופאית המייצרת מגוון רחב של מוצרים עם דגש על מוצרי חלב ומים מינרליים.


== היסטוריה ==
דנונה נוסדה בשנת 1919 בברצלונה, ספרד על ידי יצחק קראסו (רופא יהודי) בתור מפעל קטן לייצור יוגורט. שם החברה נגזר משמו של בנו הבכור של המייסד, דניאל המופיע על הלוגו של היום כשהוא צופה בכוכב. עשור לאחר מכן נבנה המפעל הראשון בצרפת, אך במהלך מלחמת העולם השנייה העביר דניאל קראסו, בן המייסד, את החברה לניו יורק. בשנת 1951 חזר דניאל קראסו לפריז כדי לנהל את עסקי המשפחה בצרפת ובספרד והעסקים בארצות הברית נמכרו בשנת 1959. בשנת 1967 התמזגה דנונה עם חברת גרוואי (Gervais), אחת החברות המובילות לייצור גבינות בצרפת.
משרדי החברה נמצאים בפריז, בירת צרפת. אף שבבעלות דנונה נמצאות חברות אחדות דוגמת אוויאן, לפוור-אוטיל בסיקוויט ואחרות, החברה ידועה בעיקר בזכות מוצרי החלב שלה ובייחוד במוצרי היוגורט. בשנת 2005, 55% ממכירותיה היו של מוצרי חלב, 27% של משקאות ו-18% של ביסקוויטים ודגני בוקר.
החברה מיוצגת בישראל על ידי חברת שטראוס הישראלית בתחום החלב, ועל ידי קבוצת צרפת ישראל ליינות איכות בע"מ בתחום המים המינרליים.
בין השנים 1982 ל-1996, חברת דנונה העולמית השתתפה בחרם הערבי על ישראל. עקב כך המוצרים הנושאים שם זה יוצרו ושווקו על ידי שטראוס ללא קשר לתאגיד העולמי.
בשנת 2017 החליטה הנהלת החברה לקצץ מיליארד אירו מתקציב הפרסום של מוצרי החלב שלה ולמכור את אחזקתה במותג היוגורטים הכי גדול שלה, סטוניפילד, בעקבות המגמות בשוק החלב העולמי והתאמה לחוקי הגבלים עסקיים בארצות הברית.


== מותגים עיקריים ==
אקטימל
מים מינרליים "אוויאן"
יוגורט דנונה


== קישורים חיצוניים ==

אתר החברה (באנגלית)


== הערות שוליים ==