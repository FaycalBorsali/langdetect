נקסטווייב (באנגלית: Nextwave, "הגל הבא") היא סדרת קומיקס שפורסמה למשך 12 חוברות בין מרץ 2006 לפברואר 2007, בכתיבתו של וורן אליס ובאיורו של סטוארט אימונן.
נקסטווייב היא הרצת קומיקס הומוריסטית ופארודית, המציגה צוות גיבורי-על משניים בגישה מוגזמת וסאטירית. עלילת המיני-סדרה עוסקת במאבקם של הנקסטווייב נגד סוכנות H.A.T.E בה עבדו בעבור בהנהלת דירק אנגר, העובדת עבור תאגיד מושחת שנודע בעבר כארגון טרור. הדמויות הראשיות בסדרה הן קפטן מארוול וחברת האוונג'רס לשעבר מוניקה רמבו, המוטאנטית חברת האקס-מן והאקס פורס לשעבר טביתה סמית', ציידת המפלצות אלזה בלודסטון, האנדרואיד וחבר קבוצת האוונג'רס, האוונג'רס הסודיים והאוונג'רס מהחוף המערבי לשעבר X-51/אהרון סטאק/איש המכונה, ודמות חדשה בשם "הקפטן".
כל 12 החוברות נכתבו בידי וורן אליס ואוירו בידי סטוארט אימונן. אליס הצהיר באתרו כי תכנן לכתוב את עשר החוברות ולעזוב את הסדרה, אך בחר להמשיך. למיני-סדרה נכתב שיר נושא הומוריסטי בידי העורך ניק לואו ואחיו, ובוצע בידי להקתם. השיר פורסם בעמוד המייספייס שלהם, והודפס בגיליון הראשון ובשלושת האוגדנים.
בראיון עמו בשנת 2005, הכותב וורן אליס ציין כי לדעתו הקומיקס מתקיים ביקום חלופי ובהמשכיות שונה ולא ביקום מארוול המרכזי, והעורך הראשי של מארוול דאז ג'ו קסאדה הסכים עמו. בסתירה לדבריהם, הקבוצה הופיעה במדריך הרשמי ליקום מארוול, כמו גם במדריך Civil War: Battle Damage Report. במדריך זה צוין כי רוב חברי הקבוצה עברו שינויי אישיות וזיכרונות בידי H.A.T.E. תאגיד Beyond Corporation© הופיע בחוברת Captain America and the Mighty Avengers #6, והדמות מוניקה רמבו הבינה כי האירועים היו אמיתיים ואכן התרחשו ביקום מארוול.


== עלילה ==
צוות נקסטווייב מורכב ממוניקה רמבו, טביתה סמית', אלזה בלודסטון, אהרון סטאק/איש המכונה והקפטן. הקפטן היה אדם רגיל מברוקלין שנתקל בצמד חוצנים מזן לא ידוע שהעניקו לו כוחות-על כדי שיהפוך את ברוקלין למקום טוב יותר. הוא זכה לכוח, סיבולת, ראייה ועמידות על-אנושיים בנוסף לתעופה, והחליט למצוא שם קוד. שמו הקודם היה כל כך גס, שקפטן אמריקה הכה אותו בכעס וזרק אותו למזבלה. הוא ניסה למצוא צירופם אפשריים לשם "הקפטן" וגילה כי כולם תפוסים. בעוד הקפטן ובלודסטון חוקרים פעילות מסתורית של תאגיד Beyond Corporation©, רמבו, סמית' וסטאק מתעמתים עם מנהל סוכנות H.A.T.E דירק אנגר, ומגלים לו כי ערקו וגנבו רכב הדומה באפיונו לטארדיס לאחר שגילו ש-H.A.T.E ממומן בידי Beyond Corporation©, שנודעו בעבר כתא טרור בשם S.I.L.E.N.T. הקפטן ובלודסטון מתמודדים עם שיבוט של פין פאנג פום, ושאר חברי הצוות באים לעזרתם.
במהלך הקרב, סטאק מציל את סמית' ורמבו מצטרפת לקרב. הם מכניסים את סטאק לבטנו של פין פאנג פום, והוא הורג אותו מבפנים. באילנוי, שוטר בשם מנגל משתנה לנבל-העל אולטרה סמוראי, וסמית' נלחמת בו עד ששאר הצוות מגיע לעזרתה. סטאק מגלה את נקודת חולשתו, סמית' מפוצצת אותו ושניהם מסגירים את השוטר לאזרחים הזועמים. הם מחלצים את הקפטן מביוב וממשיכים בדרכם, כשברקע נשמעות יריות והשוטר נהרג. דירק אנגר מאתר את הצוות במתקן של Beyond Corporation©, והוא תוקף אותם עם "הצוללת האווירית" של H.A.T.E ושאר כלי הנשק שברשותו. סטאק מצליח לגרום לאנגר לסגת לאחר שאיים שישרוף אחת משמלותיו.
בקולורדו, אחד מעובדי Beyond Corporation© מזמן את השד מיסטי רוקאנו הדומה במראהו לדורמאמו, ומשכנע אותו לזמן עבורם את צבא "חסרי הבינה" המפלצתיים. אנגר צופה באירועים ומחליט לא להתערב בידיעה שהנקסטווייב יבואו, ומתאבד. הם באים ומגבים את המשטרה, הורסים את צבא חסרי הבינה והקפטן מביס את רוקאנו. הצוות מגיע לעיר רפאים, המתגלה כמזויפת ששומשה כדי לפתות את הצוות למלכודת. הם נתקלים בראש Beyond Corporation©, אשר משחרר נגדם קבוצות נבלים פארודיות, ביניהן קבוצת אוונג'רס פארודית, וצבא "אנשי ברוקולי". סטאק מגלה כי רוב הקבוצות הן אנשי ברוקולי מחופשים, והצוות מביסם בקלות. מנהיג האוונג'רס הפארודיים משתמש בכוחותיו כדי להשפיע על חברי הקבוצה כדי להראות בפניהם גרסה פארודית של חייהם הסיוטיים, אך לא מצליח להשפיע על סמית', שמביסה אותו בקלות. ראש התאגיד בורח, והצוות רודף אחריו.
הם עוקבים אחריו למבצר מעופף מעל נבדה, ומותקפים בידי הצוללת האווירית של H.A.T.E המוטסת בידי אנגר הזומבי והפסיכוטי, אשר מתרסקת על המבצר המעופף ללא סיבה ונהרג שוב. הם נלחמים בצבא פארודי נוסף, המורכב בין היתר מאפטוזאורים בעלי כוחותיו של סייקלופס. הם מביסים אותו ומתעמתים עם ראש התאגיד, שככל הנראה הורג את סטאק. סטאק נשאר בחיים בגלל גופו הרובוטי, והורס את ראשו של ראש התאגיד. מתגלה כי גופו של ראש התאגיד הוא גוף רובוטי הנשלט בידי תינוקם של מודוק ומודאם, והוא בורח כשלפתע מופיע ראש התאגיד האמיתי והורג אותו - שיבוט של הדינואור השטני, אשר חושב כי הוא המקורי. הוא מגלה להם כי הוא החל לשנוא את בני-האדם לאחר ששירת את מון-בוי שנים רבות, והצוות מנטרל אותו, כולא אותו מאורתו וסמית' מפוצצת אותו. הצוות מתפרק, ונפרד לדרכיו.


== קישורים חיצוניים ==
דף הקבוצה באתר הרשמי של מארוול קומיקס
נקסטווייב בפרויקט ויקיה של מארוול קומיקס