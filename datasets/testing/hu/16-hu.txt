Sárosdy Eszter (Budapest, 1976. február 16.) televíziós műsorvezető.


== Élete ==
Angol-magyar szakos bölcsészként végzett. Egyéves színművészetis kitérő után elvégezte a Magyar Rádió stúdióját. Gyakornokként kezdett, majd kulturális és szabadidős műsoroknak készített riportokat. Majd még két diplomát szerzett. Karrierjét 1998-ban a Juventus Rádió hírszerkesztőjeként kezdte. 2000-ben az RTL Klub Híradó és az Antenna című műsorok műsorvezetője lett. Majd az ATV Reggeli Jam című műsorához igazolt, ahol minden hétköznap reggel, aktuális hírekkel, politikával és közéleti hírekkel foglalkozik. 2000-ben szerepelt egy magyar játékfilmben, a Tündérdombban.
Első férje Szalóczy Pál, az MTV Híradójának egykori bemondója, akit tanáraként ismert meg. A köztük lévő nagy korkülönbség ellenére összeházasodtak. Eszter még férjnél volt, amikor szerelmi viszonyba keveredett Alföldi Zoltán műsorvezetővel, aki később a férje lett. Közös gyermekük Bálint és Julcsi. Férjéről így nyilatkozott: Nem bánom, hogy szakmabeli lett a párom, sőt. Ezt a pörgő életet ugyanis csak az tudja megérteni, aki maga is átélte ennek a pályának összes sikerét és buktatóját.


== Díjak, elismerések ==
2001 – Robert Schumann-díj


== Források ==
Műsorvezető adatbázis
Sztárlexikon
Sárosdy Eszter a FilmKatalogus.hu-n (magyarul)
Velvet.hu
"Eldöntjük, hogy jöhet a baba - másnap várandós vagyok"
RTL a fiús anyák klubja - Sárosdy Eszti, Holló Márta, Marsi Anikó