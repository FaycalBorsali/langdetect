Halasi Imre (Budapest, 1951. június 24. – ) Jászai Mari-díjas magyar rendező, színházigazgató, érdemes művész.


== Életpályája ==
Halasi Imre Budapesten született Halasi Imre színész és Gróza Erzsébet színésznő gyermekeként.
1969-ben érettségizett a József Attila Gimnáziumban. 1969–1970 között a Nemzeti Színház stúdiójának tagja volt. 1974–1979 között a Színház- és Filmművészeti Főiskola hallgatója volt, Békés András és Lengyel György tanítványaként.
1970–1974 között a debreceni Csokonai Színházban volt rendezőasszisztens. 1979–1981 között a Mikroszkóp Színpadon rendezett. 1980–1989 között az MSZMP tagja volt. 1981–1982 között a Szegedi Nemzeti Színház rendezője, ezt követően 15 évig a zalaegerszegi Hevesi Sándor Színház alapító-rendezője, 1987-től tíz évig pedig a színház igazgató-főrendezője volt. 1994–1998 között országgyűlési képviselő volt (Zala megye, MSZP). 1996–1998 között a kultúr- és sajtóbizottság tagja volt. 1997–2000 között a Budapesti Operettszínház igazgatója volt, 2003–2012 között a Miskolci Nemzeti Színház igazgatója. Vendégrendező Debrecenben, Kassán, a Népszínházban, Egerben. 2006 óta a Magyar Színházi Társaság elnökségi tagja.
A Jászai Mari-díjat 1995-ben, a Magyarország Érdemes Művésze díjat pedig 2010-ben kapta meg.


== Magánélete ==
1984–1993 között Máthé Zsuzsanna volt a felesége. Egy fiuk született: Dániel (1985). 2006-tól felesége Tarjányi Zsuzsanna balettművész.


== Színházi szerepei ==
Eörsi István: Hordók....Ifj. Nyolcas
Szakonyi Károly: Adáshiba....Imrus
Weiss: Jean Paul Marat üldöztetése és meggyilkoltatása, ahogy a charentoni elmegyógyintézet színjátszói előadják De Sade úr betanításában....
Csiky Gergely: Nagymama....Pincér
Martos-Bródy: Sybill....Kadét
Darvas József: Részeg eső....Hollán Béla
Benatzky: Az esernyős király....Marcel Poussy
Csokonai Vitéz Mihály: A méla Tempefői, vagy az is bolond, aki poétává lesz Magyarországon....Postalegény
Kazantzakisz: Zorba....Mimiko


== Színházi rendezései ==


== Források ==
MTI ki Kicsoda 2009. Szerk. Hermann Péter. Budapest: Magyar Távirati Iroda. 2008. ISBN 9789631787283  
Magyar színházművészeti lexikon. Főszerk. Székely György. Budapest: Akadémiai. 1994. ISBN 9630566354  


== További információk ==
Életrajza a Soproni Petőfi Színház honlapján
Életrajza a Parlament honlapján
[1] Színházi adattár