Gli Alvaro, sono una 'ndrina di Sinopoli. Sono operativi a Genova, Bologna e provincia, Pistoia, Milano (Magenta), Firenze, Latina, Roma (Spinaceto). Hanno inoltre acquisito immobili a Roma e gestiscono attività illecite anche a Torino e nella zona di Ivrea. La 'ndrina è presente nelle Marche: ad Ancona, viveva Carmine Alvaro, che conduceva un traffico di stupefacenti, e lì fu anche arrestato il latitante Antonio Alvaro.
Hanno propaggini anche in Australia, ad Adelaide, Canberra e a Sydney, dove è la cosca più potente.


== Storia ==


=== 1940 - 1970: faida di Sinopoli ===
La loro ascesa inizia nel 1945 dopo una faida tra due Bande. Gli Alvaro,appoggiati dalle famiglie Forgione e Violi,per vent'anni dovettero regolare i conti con i Filleti-De Angelis-Orfeo. Dopo l'omicidio di Giuseppe Filleti,la faida riesplose violentemente nel 1964 e proseguì fino al 1967.


=== Anni '70: sequestri di persona e traffico di droga ===
Negli anni Settanta sono coinvolti in numerosi sequestri di persona: fra le vittime Saverio Luppino, Francesco De Cicco, Antonino Abenavoli, Rocco Lo Faro, Osvaldo Ferretti, Emanuele Rinciari. Gli Alvaro riuscirono ad entrare anche nel grosso e remunerativo giro del traffico di droga.
Un esponente degli Alvaro, Nicola Alvaro nel settembre del 1982 venne arrestato con l'accusa di essere stato il killer del generale Carlo Alberto Dalla Chiesa. Secondo un testimone l'uomo di San Procopio era colui che fece fuoco la sera del 2 settembre in via Isidoro Carini, a Palermo, contro l'A112 guidata da Emanuela Setti Carraro e del generale Dalla Chiesa seduto accanto. Successivamente il testimone si rivelò inattendibile e Alvaro Nicola venne scagionato dopo un lungo tempo trascorso in isolamento.


=== Anni '80 e '90 ===
Al termine della Seconda guerra di 'ndrangheta che vide contrapposti numerose ndrine tra cui i De Stefano, i Condello, gli Imerti, i Tegano e i Serraino per intavolare la pace fece da mediatore tra l’Avvocato Giorgio De Stefano e Pasquale Condello Domenico Alvaro, detto "micu u scaghiuni"(deceduto nel 2010), capobastone di Sinopoli. Secondo le testimonianze dei collaboratori di giustizia altri mediatori furono Antonio Nirta di San Luca e Antonio Mammoliti di Oppido Mamertina.
Negli anni Novanta il clan si è diviso in due rami, uno guidato da Carmine Alvaro (soprannominato carni di cani), l'altro da Antonio Alvaro (soprannominato cudalonga o testazza).


=== Anni 2000 ===
Nel nuovo millennio con l'operazione Virus si scopre di forti legami con i Tegano per lo scambio di armi e nell'operazione cento anni di storia collegamenti con i Piromalli e i Molè
Nel luglio 2008 nell'operazione Cent'anni di Storia vengono arrestate 18 persone degli Alvaro, Molè e Piromalli tra cui Antonio e Natale Alvaro, insieme al padre Giuseppe..
Il 26 novembre 2008 su Repubblica viene reso noto che il noto locale romano "Cafè de Paris è di proprietà di Damiano Villari e che è stato acquistato in parte anche dall'imprenditore perugino Stefano Todini per conto delle cosche Palamara e Alvaro.
Nel 2009 la magistratura di Roma sequestra beni per 200 milioni di euro riconducibili alla cosca Alvaro: il 21 luglio sono infatti sequestrati il noto locale della Capitale Cafè de Paris (di proprietà dal 2005 di un presunto affiliato agli Alvaro), il George's Restaurant ed altre attività commerciali, nonché automobili, fino a raggiungere il valore complessivo di oltre 200 milioni di euro.
Il 12 maggio 2010, durante l'operazione Matrioska la guardia di finanza sequesta nei paesi di Sinopoli, Seminara e Melicuccà, beni dal valore di 20 milioni di euro alla cosca, operazione iniziata nel 2009 a conclusione dell'operazione Virus.
Il 23 giugno 2010 i carabinieri compiono 42 arresti in Lombardia, Friuli Venezia Giulia ed Emilia-Romagna nei confronti di presunti esponenti dei Condello, e dei De Stefano-Libri, accusati di associazione mafiosa ed estorsione. È stato arrestato anche Cosimo Alvaro, figlio di Domenico, membro dell'omonima 'ndrina e membri dei Rugolino di Reggio Calabria, i Buda-Imerti di Villa San Giovanni, gli Italiano di Delianuova, gli Zito-Bertuca di Fiumara di Muro e i Creazzo di Scilla. Sono stati sequestrate oltre 20 imprese, centri sportivi, appartamenti e terreni. Grazie all'operazione viene confermata la presenza di una cupola nella gestione degli affari illeciti del reggino con a capo Pasquale Condello, Giuseppe De Stefano e Pasquale Libri.
Il 25 marzo 2010 viene scoperto un sodalizio tra Pietro D'Ardes, Rocco Casamonica del clan dei Casamonica e i affiliati alla 'Ndrangheta dei Piromalli-Molè e Alvaro per il riciclaggio dei proventi illeciti e costituzione di società (15 sequestrate) per la partecipazione ad appalti pubblici.
Il 4 settembre 2010 vengono eseguiti 7 arresti a presunti affiliati alla cosca, tra cui l'ex sindaco di San Procopio, tutti accusati di associazione mafiosa e intestazione fittizia di beni.


== Esponenti ==
Cosimo Alvaro detto U furgiaru (1920-2000), ex capobastone
Carmine Alvaro detto Cuvertuni, ex capobastone arrestato il 18 luglio 2005 per associazione a delinquere, e condannato a 12 anni di carcere. Succedette a Cosimo Alvaro.
Domenico Alvaro detto Massaro Mico o "Micu u scaghiuni" (1924–2010), capobastone succedette a Carmine Alvaro, e fece parte della Commissione provinciale istituita nel 1991.
Antonio Alvaro, capobastone arrestato nel 2008 nell'operazione Cento anni di Storia.
Nicola Alvaro (1944), arrestato per danneggiamento ed estorsione con modalità mafiose


== Fatti recenti ==
Il 4 giugno 2014 a Rizziconi, su denuncia del sindaco e dopo due anni di indagini vengono arrestate 16 persone riconducibile alle 'ndrine Crea ed Alvaro. Tra gli arrestati anche un ex assessore e due ex consiglieri comunali.
Il 17 giugno 2015 si conclude un'operazione della Dda di Reggio Calabria e del Gico di Catanzaro con il contributo della DEA statunitense e della Guardia Civil spagnola che blocca un traffico internazionale di droga tra gli Alvaro, i Pesce e i Coluccio-Aquino insieme ad un comandante delle FARC colombiane. L'organizzazione aveva basi in Brasile, Argentina, Repubblica Dominicana, Colombia, Spagna e Montenegro. Durante l'operazione è stato sequestrato un carico di cocaina presente nell'imbarcazione Pandora Lys al largo di Viana do Castelo tra Spagna e Portogallo.
Il 3 agosto 2016 si conclude l'operazione Vulcano nei confronti di 12 presunti esponenti delle famiglie Piromalli, Molè, Alvaro e Pesce accusati di traffico internazionale di droga.


== Note ==


== Bibliografia ==
Nicola Gratteri e Antonio Nicaso, Fratelli di sangue, Luigi Pellegrini Editore, 2007 - ISBN 88-8101-373-8


== Voci correlate ==
'Ndrangheta
Ndrina
Palamara
Morabito ('ndrina)