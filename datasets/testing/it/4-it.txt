Il lago di Tramonti (anche noto come lago di Redona) è un lago artificiale situato in val Tramontina tra i comuni di Tramonti di Sopra e Tramonti di Sotto, in provincia di Pordenone.


== Caratteristiche ==
La diga a cupola, alta 50,6 m è situata sulla parte meridionale del lago, in località Ponte Racli. Il coronamento è accessibile, ed è parte della rotabile di accesso fra la strada statale 552 del Passo Rest,( oggi regionale), le frazioni Chievolis, Inglagna, Posplata e gli altri due impianti idroelettrici poco distanti che sfruttano l'asta fluviale del Meduna: il lago di Cà Selva e il lago di Cà Zul.


=== Dati tecnici ===
Superficie 1,6 km²
Superficie del bacino imbrifero 220 km²
Altitudine alla massima regolazione 313 m s.l.m.
Altitudine al massimo invaso 313 m s.l.m.
Quota massima del bacino imbrifero 2306 m s.l.m.
Profondità massima 70,25 m
Volume 25 milioni di m³


== Realizzazione ==
I lavori per la sua costruzione furono completati nel 1952, sbarrando il Meduna in Val Tramontina e comportò l'abbandono del vecchio borgo di Movada, i cui resti ancora emergono quando il lago è in secca.
Il progetto fu realizzato dalla Saici (Società anonima agricola e industriale per la produzione italiana della cellulosa) per alimentare il grande complesso produttivo di Torviscosa.


== Note ==


== Bibliografia ==
Cima, Claudio: I laghi delle dolomiti (2), Edizioni Mediterranee, 1996. ISBN 88-272-1091-1


== Collegamenti esterni ==
Database LIMNO, LIMNO - Banca dati laghi italiani. URL consultato il 12 dicembre 2014.