Genovaitė Karolina Meilūnienė (g. 1944 m. sausio 3 d. Ukmergėje, Šlapių priemiestyje) – Lietuvos ir Vilniaus miesto savivaldybės politinė bei visuomenės veikėja.


== Biografija ==
1951 m. pradėjo lankyti Ukmergės mokyklą, 1957 m. baigė septynias Želvos vidurinės mokyklos klases. 1961 m. baigė Vilniaus prekybos technikumą. 1985 m. baigė Vilniaus universitetą.
1961 m. Vilniaus universalinės parduotuvės pardavėja, 1985 m. paskirta vyriausiąja pardavėja ir vadovavo avalynės brigadai, sekcijos vedėja. 1973 m. naujos Vilniaus centrinės universalinės parduotuvės administratorė ir prekių žinovė iki parduotuvės privatizavimo. Įkūrė 1-ąjį Respublikoje prekybos kooperatyvą 6001c, jo pirmininkė, vėliau dirbo individualioje firmoje. Nuo 1998 m. balandžio 8 d. Prekyviečių asociacijos „Lagruva“ prezidentė, dirba pagal verslo liudijimą.
2003 m. Tautinės partijos Lietuvos kelias, 2006 m. partijos Tvarka ir teisingumas (liberalai demokratai) Vilniaus miesto skyriaus narė.
Nuo 2007 m. Vilniaus miesto savivaldybės tarybos narė.
Sutuoktinis Vytautas, vaikas Ingrida.