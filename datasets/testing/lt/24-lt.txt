Hienodonai (lot. Hyaenodon) – išnykusi žinduolių gentis, priklausiusi kreodontų (Creodonta) būriui. Gyveno maždaug prieš 26 mln. metų dabartinėje Eurazijoje, Afrikoje, Šiaurės Amerikoje.
Savo laiku tai hienodonai buvo vieni didžiausių sausumos plėšrūnų. Rasta įvairių hienodonų rūšių fosilijų, kurios liudija, kad rūšys buvo labai skirtingų dydžių: pvz., H. microdon ir H. mustelinus svėrė vos 5 kg, H. horridus – apie 40 kg, o H. gigas – net 500 kg. Greičiausiai mito smulkesniais žinduoliais, Paraceratherium jaunikliais, dvėseliena.
Nepaisant pavadinimo, hienodonai nėra giminingi hienoms.

Vikiteka