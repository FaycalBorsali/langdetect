Bendroji SS (vok. Allgemeine SS) - gausiausioji sukarintosios nacistinės Vokietijos organizacijos SS (vok. Schutzstaffel 'apsaugos rinktinė') šaka. Ją valdė SS vyriausioji valdyba (vok. SS-Hauptamt). Oficialiai bendroji SS buvo įkurta 1934 m. rudenį, atskiriant bendrosios SS narius nuo SS pavaldumo dalinių (vok. SS-Verfügungstruppe) (kurie vėliau tapo SS kariuomene) ir SS Kaukolės junginių (vok. SS-Totenkopfverbände, koncentracijos stovyklų priežiūros daliniai) narių.
Pradedant 1939 m. okupuotose šalyse imti kurti užsieniniai bendrosios SS daliniai. Vėliau, 1940 m., šiuos dalinius suvienijo Leitstelle der germanischen SS ('Germanų SS vadovavimo tarnyba').