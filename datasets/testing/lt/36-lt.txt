2010 metai buvo nekeliamieji metai, prasidedantys penktadienį pagal Grigaliaus kalendorių Šie metai yra baltojo tigro metai.


== Lietuvoje ==


=== Įvykiai ===
Sausio 18 d. – Lietuviškoji Vikipedija peržengė 100 000 straipsnių ribą;
Kovo 31 d. – Lietuviškas Vikižodynas peržengė 500 000 straipsnių ribą.
Rugpjūčio 8 d. – naktį nuožmus škvalas nuniokojo didelę dalį Lietuvos, žuvo 4 gyventojai.


=== Mirtys ===

Sausio 1 d. – Petras Baranauskas, Lietuvos pedagogas, Šiaulių miesto visuomenės veikėjas (g. 1959 m.).
Sausio 2 d. – Leonid Gurin, ukrainietis, Lietuvos ir Visagino savivaldybės ūkio, politinis bei visuomenės veikėjas (g. 1955 m.).
Sausio 4 d. – Jonas Dulevičius, Lietuvos inžinierius mechanikas, habilituotas technologijos mokslų daktaras (g. 1935 m.).
Sausio 13 d. – Pranas Lapė, Lietuvos tapytojas, grafikas (g. 1921 m.).
Sausio 15 d. – Georgijus Dekanidzė, garsus nusikalstamo pasaulio atstovas (g. 1937 m.).
Sausio 19 d.:
Irenijus Račkauskas, Lietuvos ir Šiaulių miesto politinis bei visuomenės veikėjas (g. 1949 m.).
Saulius Pečiulis, Lietuvos ekonomistas, Atgimimo laikotarpio visuomenės veikėjas (g. 1960 m.).

Sausio 20 d. – Abraomas Suckeveris, yra Vilniuje gyvenęs rašytojas. Rašė jidiš kalba. Ankstyvajame laikotarpyje jo kūrinių tematikoje dominavo žydų kančios nacių laikotarpiu, vėliau ėmė rašyti ir Izraelio temomis. Kūriniai išversti į daugiau nei 30 kalbų (g. 1913 m.).
Sausio 22 d. – Nelė Anelė Apeikienė-Venclauskaitė, Apeikis, Lietuvos teatro aktorė (g. 1915 m.).
Sausio 23 d. – Antanas Dimžlys, Lietuvos skulptorius (g. 1920 m.).
Sausio 25 d. – Algirdas Petrulis, Lietuvos dailininkas tapytojas (g. 1915 m.).
Sausio 26 d. – Eugenijus Karpavičius, Lietuvos knygų dailininkas, leidėjas, plakatistas (g. 1953 m.).

Vasario 8 d. – Vanda Venckutė-Augienė, Lietuvos aktorė (g. 1928 m.).
Vasario 12 d. – Algirdas Vrubliauskas, Lietuvos teatro ir kino aktorius (g. 1931 m.).
Vasario 14 d. – Leonas Klumbys, Lietuvos neurochirurgas, medicinos mokslų daktaras, profesorius. Neurochirurgijos pradininkas Lietuvoje (g. 1921 m.).
Vasario 16 d. – Eugenijus Mažūnaitis, ekonomistas, Jonavos rajono savivaldos veikėjas, buvęs rajono meras (g. 1947 m.).
Vasario 28 d. – Juozas Aputis, Lietuvos prozininkas, vertėjas (g. 1936 m.).

Kovo 1 d. – Audronė Bagatyrytė, Lietuvos teatro ir televizijos režisierė, aktorė.  (g. 1956 m.).
Kovo 12 d. – Elena Nijolė Bučiūtė, Lietuvos architektė, pedagogė (g. 1930 m.).
Kovo 18 d. – Bronius Barzdžiukas, Lietuvos architektas (g. 1919 m.).

Balandžio 6 d. – Edvardas Antanas Vaitkus, filologas, redaktorius, rašytojas (g. 1937 m.).
Balandžio 7 d. – Igoris Bezzubas, verslininkas, vienas iš Ukrainos sulčių gamintojos „Sandora" (valdžiusios per 200 prekės ženklų) steigėjų ir valdytojų, vėliau ją sėkmingai pardavusių akcininkų, vienas turtingiausių savo laikmečio Lietuvos ir Ukrainos žmonių (g. 1952 m.).
Balandžio 10 d.:
Albertas Liukpetris, Lietuvos televizijos žurnalistas (g. 1939 m.).
Lechas Kačinskis, lenkų teisininkas, teisėtyrininkas laboralistas, Gdansko universiteto profesorius, politinis veikėjas, Lenkijos Respublikos prezidentas (2005–2010), teisingumo ministras, generalinis prokuroras, Varšuvos meras (g. 1949 m.).
Marija Helena Kačinska, pirmoji Lenkijos dama (2005–2010), Lenkijos prezidento Lecho Kačinskio žmona (g. 1942 m.).

Balandžio 12 d.:
Ignas Aleškevičius, agronomas, Lietuvos ir Alytaus rajono politinis bei visuomenės veikėjas (g. 1950 m.).
Julius Šmulkštys, Lietuvos žurnalistas, redaktorius, sociologas, politologas, profesorius, JAV lietuvių bendruomenės veikėjas (g. 1930 m.).

Balandžio 14 d. – Vytautas Leitonas, Lietuvos sunkiaatletis, treneris, Tarptautinės kategorijos sunkiosios atletikos teisėjas, pedagogas (g. 1927 m.).
Balandžio 20 d. – Drąsius Kedys, iš Garliavos, Kauno raj. kilęs verslininkas, įtariamas dviejomis, didelio atgarsio visuomenėje sulaukusiomis, žmogžudystėmis (g. 1972 m.).

Gegužės 7 d. – Algimantas Kalinauskas, Lietuvos dirigentas, muzikologas, smuikininkas, pedagogas (g. 1923 m.).
Gegužės 8 d. – Stanislovas Gediminas Ilgūnas, Lietuvos rezistentas, istorikas, Lietuvos nepriklausomos valstybės atkūrimo akto signataras (g. 1936 m.).
Gegužės 9 d. – Jonas Strielkūnas, Lietuvos poetas, vertėjas, publicistas (g. 1939 m.).
Gegužės 13 d. – Modestas Vaišnoras, žurnalistas, humoristas (g. 1981 m.).
Gegužės 16 d. – Antanas Kajalavičius, Lietuvos inžinierius mechanikas, technologijos mokslų daktaras (g. 1931 m.).
Gegužės 28 d. – Irina Jukova, Lietuvos teatrologė, humanitarinių mokslų daktarė (g. 1924 m.).

Birželio 1 d. – Birutė Kudzienė, chemikė, ilgametė Lietuvos mokslų akademijos chemijos ir cheminės technologijos instituto mokslinė bendradarbė (g. 1927 m.).
Birželio 3 d. – Vidmantas Kastytis Bentkus, Lietuvos matematikas, habilituotas fizinių mokslų daktaras (g. 1949 m.).
Birželio 13 d. – Juozas Gražulis, Lietuvos kunigas, pulkininkas leitenantas (g. 1956 m.).
Birželio 14 d. – Antanas Padleckis, muzikos mokytojas ir chorvedys (g. 1925 m.).
Birželio 25 d. – Algimantas Vidugiris, tarybinis ir Kirgizijos kino dramaturgas, kino režisierius, kino operatorius. Kirgizijos liaudies artistas, Kirgizijos Lenino komjaunimo premijos laureatas, Nacionalinės Kino meno akademijos narys (g. 1936 m.).
Birželio 26 d. – Algirdas Mykolas Brazauskas, pirmasis nepriklausomybę atkūrusios Lietuvos prezidentas, LKP CK pirmasis sekretorius. Kaip prezidentas ar premjeras A. Brazauskas šalį valdė 12 iš 20-ies nepriklausomybės metų (g. 1932 m.).

Liepos 1 d. – Rimvydas Dionizas Žigaitis, Lietuvos kompozitorius, pedagogas, kultūros ir meno veikėjas (g. 1933 m.).
Liepos 7 d. – Vytautas Edmundas Čekanauskas, Lietuvos dailininkas architektas (g. 1930 m.).
Liepos 8 d. – Alvydas Mažeikis, Lietuvos ir Kupiškio rajono politinis bei visuomenės veikėjas (g. 1969 m.).
Liepos 11 d. – Algimantas Ambrazevičius, Lietuvos inžinierius energetikas šilumininkas, habilituotas technologijos mokslų daktaras (g. 1934 m.).
Liepos 21 d. – Vytautas Bačėnas, lietuvių grafikas (g. 1925 m.).
Liepos 23 d. – Albertas Rosinas, Lietuvos kalbininkas, baltistas (g. 1938 m.).
Liepos 29 d. – Juozas Jasaitis, Lietuvos pedagogas, literatūros tyrinėtojas, humanitarinių mokslų daktaras (g. 1930 m.).

Rugpjūčio 9 d. – Algis Rimas, inžinierius, Lietuvos ir Marijampolės savivaldybės politinis bei visuomenės veikėjas (g. 1940 m.).
Rugpjūčio 10 d. – Gintautas Abarius, lietuvių pianistas, kompozitorius (g. 1959 m.).
Rugpjūčio 11 d. – Sigutė Meškytė, Lietuvos ir Akmenės rajono politinė bei visuomenės veikėja (g. 1963 m.).
Rugpjūčio 13 d. – Feliksas Marcinkas, Lietuvos tautodailininkas, žurnalistas.  (g. 1950 m.).
Rugpjūčio 14 d. – Stasys Žižys-Klajūnas, Lietuvos rezistentas, Vyčio apygardos partizanų ryšininkas, partizanų palaikų perlaidojimo ir partizanų atminimo įamžinimo iniciatorius (g. 1928 m.).
Rugpjūčio 30 d. – Saulius Ambrazas, Lietuvos kalbininkas, habilituotas humanitarinių mokslų daktaras (g. 1957 m.).

Rugsėjo 11 d. – Henrikas Zabulis, sovietinės Lietuvos politinis veikėjas, filologas, pedagogas, rašytojas (g. 1927 m.).
Rugsėjo 12 d. – Antanas Baužys, Lietuvos lengvaatletis ir sporto darbuotojas (g. 1950 m.).

Spalio 3 d. – Vilius Bražėnas, Lietuvos visuomenės veikėjas, publicistas, feljetonistas, paskaitininkas, dainininkas tenoras (g. 1913 m.).
Spalio 4 d. – Vytautas Sigitas Draugelis, Lietuvos politinis bei visuomenės veikėjas (g. 1943 m.).
Spalio 6 d. – Alvydas Gavelis, pedagogas, Lietuvos ir Alytaus miesto politinis bei visuomenės veikėjas (g. 1947 m.).
Spalio 11 d. – Juozas Lazauskas, Lietuvos agronomas, habilituotas biomedicinos mokslų daktaras (g. 1931 m.).
Spalio 16 d. – Irena Ona Čibirienė-Mikalauskaitė, Lietuvos gydytoja oftalmologė, habilituota biomedicinos mokslų daktarė (g. 1922 m.).
Spalio 20 d. – Algirdas Šimkus, Lietuvos vaidybinių, dokumentinių ir animacinių filmų operatorius (g. 1927 m.).
Spalio 21 d. – Juozas Meškauskas, Lietuvos gydytojas, Lietuvos ir JAV lietuvių visuomenės veikėjas (g. 1906 m.).
Spalio 29 d. – Kazys Varnelis, Lietuvos ir išeivijos dailininkas, kūryboje naudojęs konstruktyvizmo, minimalizmo ir optinio meno elementus (g. 1917 m.).

Lapkričio 2 d.:
Romualdas Krikščiūnas, Lietuvos vyskupas emeritas, teisėtyrininkas kanonistas, kanonų teisės daktaras (g. 1930 m.).
Vladas Gronskas, Lietuvos ekonomistas, habilituotas socialinių mokslų daktaras, Vilniaus universiteto profesorius (g. 1940 m.).

Lapkričio 9 d. – Viktoras Barkalaja, Gruzijoje gimęs, bet Lietuvai atstovavęs kūjo metikas ir lengvosios atletikos treneris (g. 1913 m.).
Lapkričio 11 d. – Juozas Kojelis, JAV lietuvių visuomenės veikėjas, žurnalistas, pedagogas, publicistas, rezistentas (g. 1916 m.).
Lapkričio 13 d. – Janina Monkutė-Marks, Lietuvos tapytoja, grafikė, tekstilininkė (g. 1923 m.).
Lapkričio 18 d. – Rimantas Juozapas Juodvalkis, Lietuvos kino operatorius (g. 1940 m.).
Lapkričio 21 d. – Steponas Kuskys, Lietuvos ir Pagėgių savivaldybės politinis bei visuomenės veikėjas (g. 1947 m.).

Gruodžio 1 d. – Jonas Meškauskas, pedagogas, Lietuvos ir Vilkaviškio rajono politinis bei visuomenės veikėjas (g. 1947 m.).
Gruodžio 7 d. – Jurgis Gediminas Jakubčionis, Lietuvos inžinierius, pasipriešinimo sovietiniam okupaciniam režimui dalyvis (g. 1937 m.).
Gruodžio 8 d. – Birutė Teresė Toleikytė-Lengvenienė, pedagogė, rašytoja, Lietuvos ir Rietavo savivaldybės kultūros, sporto bei politinė veikėja (g. 1942 m.).
Gruodžio 13 d. – Romualdas Vytautas Kaminskas, Lietuvos architektas-restauratorius, vadybininkas (g. 1929 m.).
Gruodžio 21 d. – Juozas Balčikonis, Lietuvos dailininkas tekstilininkas, pedagogas (g. 1924 m.).
Gruodžio 26 d. – Kęstutis Gascevičius, muzikas, Šiaulių miesto politinis ir visuomenės veikėjas (g. 1958 m.).
Gruodžio 27 d. – Vanda Zaborskaitė, Lietuvos literatūrologė, kritikė, eseistė, profesorė (g. 1922 m.).
Gruodžio 28 d. – Nijolė Domarkienė-Šimonytė, choro dirigentė ir pedagogė (g. 1934 m.).
Gruodžio 30 d. – Rimantas Girskis, Lietuvos krepšininkas, treneris. 2007 metais R. Girskiui buvo diagnozuotas stemplės vėžys. Po operacijų ir gydymo treneriui buvo pavykę atgauti jėgas ir sugrįžti į krepšinį. Dėl užsitęsusio balso stygų uždegimo gruodžio viduryje treneris buvo priverstas pasitraukti iš Kėdainių „Nevėžio“, nors komanda demonstravo gerus rezultatus. Palaidotas Antakalnio kapinių Menininkų kalnelyje, Vilniuje (g. 1949 m.).

Dailius Juozapas Mišeikis, Lietuvos verslininkas (g. 1943 m.).


== Pasaulyje ==


=== Įvykiai ===
Sausis
Sausio 1 d. – savižudžių teroristų išpuolis per tinklinio varžybas šiaurės Pakistane nusinešė 105 žmonių gyvybes ir dar 100 sužalojo.
Sausio 4 d. – Atidarytas aukščiausias pasaulyje Burj Khalifa dangoraižis (828 m.);
Sausio 12 d. – Haitį sudrebino stipriausias per 200 metų žemės drebėjimas.
Sausio 25 d. – bendrovės Ethiopian Airlines skrydžio metu sudužo Boeing 737 Next Generation orlaivis. Aviakatastrofos metu žuvo 90 žmonių,
Vasaris
Vasario 3 d. – parduota Alberto Giacometti skulptūra „L’Homme qui marche I“ už rekordišką sumą pinigų – 65 milijonų svarų sterlingų.
Vasario 12-28 d. – Vankuveryje ir Vistleryje (Kanada) vyko 2010 m. žiemos olimpinės žaidynės;
Vasario 28 d. – Čilę sudrebino 8,8 balų žemės drebėjimas.
Kovas
Kovo 23 d. – palei Pietų Korėjos vakarinę pakrantė nuskendo šalies povandeninis laivas. 58 žmonės išgelbėti, žuvo 46. Pietų Korėja dėl incidento apkaltino Šiaurės Korėją.
Balandis
Balandžio 3-15 d. – Kirgizijoje vyko masiniai neramumai. Per įvykius žuvo 86 žmonės, daugiau nei 1000 sužeistų. Šalies prezidentas Kurmanbek Bakiyev buvo nuverstas ir valdžiai pradėjo vadovauti Roza Otunbayeva.
Balandžio 10 d. – įvyko Smolensko aviakatastrofa, nusinešusi aukštų Lenkijos pareigūnų gyvybes.
Balandžio 13 d. – Kinijoje įvyko žemės drebėjimas, per kurį žuvo daugiau nei 2500 žmonės.
Balandžio 14 d. – išsiveržė Islandijos ugnikalnis Ejafjadlajokudlis, kurio į orą išmesti pelenai sutrikdė oro eismą Europoje.
Balandžio 20 d. – sprogo „Deep Water Horizon“ naftos gręžimo platforma, kuri sukėlė didžiausią ekologinę katastrofą JAV.
Gegužė
Gegužės 4 d. – Niujorke parduotas Pablo Picasso darbas „Nude, Green Leaves and Bust“ už jau antrą sykį tais metais rekordišką pinigų sumą – 106,5 milijonus JAV dolerių.
Gegužės 12 d. – Libijos Tripolio tarptautinio oro uosto lėktuvų takelyje sudužo orlaivis Airbus A330, nusinešdamas 103 žmonių gyvybes.
Gegužės 12-19 d. – Tailando sostinėje Bankoke vyko masiniai protestai, kuriuos numalšino policijos pajėgos. Žuvo 91 žmogus, daugiau nei 2000 sužeistų.
Gegužės 22 d. – vėl sudužo Boeing 737 Next Generation orlaivis, šįkart Indijoje nusinešdamas 158 žmonių gyvybes. 8 keleiviams pavyko išsigelbėti.
Gegužės 29 d. – Norvegijoje vyko 55-asis Eurovizijos konkursas.
Birželis
Birželio 9 d. – Kirgizijoje vyko masiniai susirėmimai tarp kirgizų ir uzbekų. Per įvykius žuvo apie 900 žmonių, apie 1900 sužeistų ir 100000-250000 liko be pastogės.
Birželio 11 d. – Pietų Afrikos Respublikoje įvyko XIX pasaulio futbolo čempionato atidarymas.
Liepa
Liepos 11 d. – Johanesburge buvo žaidžiamos XIX pasaulio futbolo čempionato finalinės rungtynės.
Liepos 29 d. – per potvynius Pakistane žuvo virš 1600 žmonių.
Rugpjūtis
Rugpjūčio 28 d. – Turkijoje prasidėjo pasaulio krepšinio čempionatas.
Spalis
Spalio 4 d. – Vengrijoje įvyko Aikos aliuminio oksido gamyklos avarija.
Spalio 10 d. – Iširo Nyderlandų Antilai.
Spalio 13 d. – Čilėje išlaisvinti 33 kalnakasiai, kurie 69 dienas prabuvo įklainti po žeme.
Spalio 25 d. – per cunamį Indonezijos Sumatros saloje žuvo virš 400 žmonių.
Spalio 26 d. – dėl besitęsiančių ugnikalnio išsiveržimų Indonezijoje žuvo 240 žmonės.
Lapkritis
Lapkričio 4 d. – Kuboje sudužus ATR 72 orlaiviui žuvo 68 žmonės.
Lapkričio 13 d. – Mianmaro valdžia po 21 metų paleido Aung San Suu Kyi iš namų arešto.
Lapkričio 23 d. – įvyko Jonpjongo apšaudymas.
Gruodis
Gruodžio 2 d. – NASA pranešė Kalifornijoje aptikusi naują gyvybės formą bakteriją GFAJ-1, kuri sudaryta arseno pagrindu.


=== Mirtys ===

Sausio 1 d. – Lhasa de Sela, taip pat žinoma kaip Lhasa, iš Jungtinių Amerikos Valstijų kilusi dainininkė ir dainų autorė, augusi Meksikoje ir JAV, o vėliau gyvenusi Kanadoje ir Prancūzijoje (g. 1972 m.).
Sausio 4 d. – Tsutomu Yamaguchi, Japonijos inžinierius, vienas iš nedaugelio išgyvenusių per Hirošimos ir Nagasakio bombordavimą. Po bombordavimo bandė įrodyti, jog istorija apie griūvantį dangų yra tiesa (g. 1916 m.).
Sausio 12 d. – Zilda Arns Neumann, Nobelio taikos premijos nominantė brazilų gydytoja pediatrė ir humanitarinės pagalbos darbuotoja. 1982 m. įkūrė Brazilijos organizaciją Pastoral da Criança. Ji žuvo per žemės drebėjimą Haityje (g. 1934 m.).
Sausio 15 d. – Marshall Warren Nirenberg, 1968 m. Nobelio fiziologijos ir medicinos premijos laureatas (g. 1927 m.).
Sausio 27 d. – Jerome David Salinger, amerikiečių rašytojas, labiausiai žinomas kaip 1951 metų romano „Rugiuose prie bedugnės“ (The Catcher in the Rye) autorius. Jo paskutinis originalus darbo buvo publikuotas 1965 m. ir paskutinis iš jo imtas interviu buvo 1980 m (g. 1919 m.).

Vasario 12 d. – Nodar Kumaritashvili, rogučių sportininkas iš Gruzijos (g. 1988 m.).
Vasario 25 d. – Johann Schütz, vokiečių teisininkas, teisėtyrininkas penalprocesualistas ir teisės istorikas, teisėjas, prokuroras, Bambergo teisėsaugos veikėjas, žemės teismo pirmininkas (g. 1913 m.).

Kovo 22 d. – James Whyte Black, 1988 m. Nobelio fiziologijos ir medicinos premijos laureatas (g. 1924 m.).
Kovo 27 d. – Vasilijus Vasilijevičius Smyslovas, Rusijos šachmatininkas, tarptautinis didmeistris, buvęs šachmatų pasaulio čempionu nuo 1957–1958 (g. 1921 m.).
Kovo 31 d. – Markus Ludwig Martin, vokiečių teisininkas, Vokietijos federalinis generalinis prokuroras (g. 1909 m.).

Balandžio 1 d. – Jurijus Masliukovas, tarybinis partinis ir valstybės veikėjas, buvęs TSKP CK Politinio biuro narys (g. 1937 m.).
Balandžio 6 d. – Anatolijus Fiodorovičius Dobryninas, sovietų diplomatas, ambasadorius, „Rusijos diplomatijos legenda“, prisidėjęs, kad per Kubos raketų krizę būtų išvengta katastrofos (g. 1919 m.).
Balandžio 8 d. – Malcolmas McLarenas, atlikėjas, impresarijus, leidėjas, tačiau labiausiai žinomas kaip buvęs britų pankroko grupės Sex Pistols vadybininkas (g. 1946 m.).
Balandžio 10 d.:
Aleksandras Ščigla, lenkų teisininkas, politinis veikėjas, nuo 2009 m. Nacionalinio saugumo biuro vedėjas (g. 1963 m.).
Andžejus Kremeris, lenkų teisininkas, diplomatas, generalinis konsulas, politinis veikėjas, Lenkijos užsienio reikalų viceministras (g. 1961 m.).
Francišekas Gongoris, lenkų karininkas, generolas, generalinio štabo viršininkas (2006–2010) (g. 1951 m.).
Jolanta Šimanek-Dereš, lenkų teisininkė, politinė veikėja, Lenkijos Seimo narė, Lenkijos Prezidento Aleksander Kwaśniewski kanceliarijos vadovė (g. 1954 m.).
Pavelas Vipichas, lenkų tarnautojas, savivaldos ir politinis veikėjas, nuo 2009 m. iki 2010 m. Lenkijos prezidento kanceliarijos valstybės sekretorius (g. 1968 m.).
Sebastianas Karpiniukas, lenkų teisininkas, politinis veikėjas, Lenkijos Seimo narys (g. 1972 m.).
Vladislavas Stasiakas, lenkų tarnautojas ir politinis veikėjas, nuo 2009 m. Lenkijos prezidento kanceliarijos vedėjas (g. 1966 m.).
Zbignevas Vasermanas, lenkų teisininkas, politikas, Seimo narys, ministras (g. 1949 m.).

Balandžio 14 d. – Peter Steele, heavy metal grupių Type O Negative ir Carnivore vokalistas, dainų autorius ir bosistas (g. 1962 m.).

Gegužės 5 d. – Umaru Musa Yar’Adua, buvęs Nigerijos prezidentas. Buvo gubernatoriumi Kacinos valstijoje šiaurės Nigerijoje nuo 1999 m. gegužės 29 d. iki 2007 m. gegužės 29 d. Jis buvo paskelbtas nugalėtoju prieštaringuose Nigerijos prezidento rinkimuose, 2007 m. balandžio 21 d., ir prisaikdintas 2007 m. gegužės 29 d. Buvęs valdančiosios Nigerijos Liaudies demokratinės partijos narys (g. 1951 m.).
Gegužės 14 d. – Shunichi Suzuki, Japonijos politikas, 1979 m. balandžio 23 – 1995 m. balandžio 22 d. buvęs Tokijo prefektūros gubernatoriumi (g. 1910 m.).
Gegužės 17 d. – Bobbejaan Schoepen, belgų parodijuotojas, folkloro ir kantri dainininkas, gitaristas, kuris šešiasdešimtaisiais kaip „Bobbejaan“ arba „Bobby Jaan“ buvo ypač populiarus vokiškai kalbančiose šalyse. Jis taip pat yra įkūrėjas ir buvęs direktorius laisvalaikio pramogų parko „Bobbejaanland“ (g. 1925 m.).
Gegužės 24 d. – Paul Dedrick Gray, grupės "Slipknot" bosistas.

Liepos 24 d. – Theodor Paul Albrecht, kaip ir jo vyresnis brolis Karl Albrecht buvo Aldi koncerno savininkas (g. 1922 m.).

Rugpjūčio 8 d. – Masamasas Čangajus, Togo futbolininkas, gynėjo pozicijoje rungtyniavęs Togo vyrų futbolo rinktinėje (g. 1978 m.).
Rugpjūčio 17 d. – Frančeskas Kosiga, 8-asis Italijos prezidentas, prezidentavęs nuo 1985 birželio 29 iki 1992 balandžio 28 (g. 1928 m.).

Rugsėjo 24 d. – Genadijus Janajevas, tarybinis partinis ir valstybės veikėjas, buvęs TSKP CK Politinio biuro narys, pirmasis ir paskutinis TSRS viceprezidentas (g. 1937 m.).

Spalio 27 d. – Nestoras Karlosas Kiršneris, Argentinos Respublikos prezidentas (g. 1950 m.).

Lapkričio 28 d. – Leslie William Nielsen, Kanados aktorius ir komikas. Holivudo ir Kanados šlovės žvaigždžių savininkas. 1993 m. išleido fyktyvios autobiografijos pagal filmą Naked Gun knygą „The Naked Truth“ (g. 1926 m.).

Gruodžio 21 d. – Hiroyuki Kodera, Japonijos politikas, buvęs Gunmos prefektūros gubernatorius (g. 1940 m.).

Harry Kurt Victor Mulisch, olandų autorius, parašęs daugiau nei 30 novelių, scenarijų, apsakymų, eilėraščių ir filosofijos veikalų. Visa kūryba yra išversta į daugiau nei 20 kalbų (g. 1927 m.).
Vikiteka


== Nuorodos ==