Petras Variakojis (g. 1957 m. gegužės 11 d. Kaune) – lietuviško cirko artistas-klounas, oro gimnastas (karjeros pradžioje), dresuotojas. Seniausios Lietuvos cirko artistų dinastijos atstovas. Vienintelio Lietuvoje profesionalaus „Baltijos cirko“ įkūrėjas ir direktorius.


== Biografija ==
1976 m. baigė Maskvos estrados ir cirko meno mokyklą. Cirko arenoje debiutavo su oro gimnastikos numeriu „Oro skrydis“ (atlikdavo 5 gimnastai). Netrukus vedė tos pačios cirko mokyklos auklėtinę Olgą – dviračių figūristę.
Nuo 1981 m. kartu su žmona Olga kolektyvo „Vilnius“ programoje atgaivino populiarų dresūros numerį su kiaulėmis – „Piemenaitė ir piemuo“. Per liepsnojančius lankus šokančios kiaulės, su humoru vadintos „Baltijos tigrais“ – ne vienerius metus buvo „Vilniaus“ reklaminis veidas. Numeris, kuris buvo rodytas ir užsienio cirkuose, arenoje gyvavo iki 1996 m.
1995 m. įkūrė viešąją įstaigą „Baltijos cirkas“. Yra šio cirko direktorius ir artistas.
2000 m. P. Variakojui suteiktas Rusijos cirko meno akademijos akademiko vardas.
2007 m. P. Variakojis apdovanotas sidabriniu Rusijos cirko meno akademijos garbės ženklu.


== Nuorodos ==
Kas yra kas Lietuvoje. Tūkstantmečio žmonės. Petras Variakojis[neveikianti nuoroda]