Valdas Sirutkaitis (g. 1952 m. birželio 18 d. Slabadoje, Kėdainių raj.) – Lietuvos fizikas, habilituotas fizinių mokslų daktaras.


== Biografija ==
1975 m. baigė Vilniaus valstybinį universitetą. 1982 m. VVU apgynė fizikos ir matematikos mokslų kandidato (dabar – mokslų daktaro) disertaciją tema „Parametrinė šviesos generacija 0,7-10 μm srityje kaupiant pikosekundiniu fosfatinio stiklo lazeriu“ (vad. Algis Petras Piskarskas). 1997 m. VU apgynė habilituoto fizinių mokslų daktaro disertaciją tema „Impulsiniai pasyviai sinchronizuotų modų kietojo kūno lazeriai ir jų taikymas parametrinės šviesos generacijos tyrimuose“. Nuo 1995 m. VU Fizikos fakulteto Kvantinės elektronikos katedros docentas, nuo 2000 m. – profesorius.
Nuo 1975 m. dirba Kvantinės elektronikos katedroje, 1988–1997 m. buvo šios katedros vyresnysis darbuotojas, iki dabar – Lazerinių tyrimų centro vedėjas.
Mokslinį darbą dirbo Frankfurto prie Maino (Vokietija) ir Stenfordo (JAV) universitetuose.
Nuo 2007 m. – Lietuvos fizikų draugijos tarybos narys.


== Mokslinė veikla ==
Svarbiausi darbai iš fizikinių vyksmų ultratrumpųjų šviesos impulsų kietojo kūno lazeriuose ir netiesinės optikos prietaisuose, modų sinchronizacijos reiškinių kietojo kūno lazeriuose, netiesinių šviesos reiškinių kristaluose. Šiuo metu užsiima optinių komponentų charakterizavimu. Beveik 300 mokslinių darbų autorius ir bendraautoris.


=== Bibliografija ===
Romualdas Danielius, Algis Petras Piskarskas, Valdas Sirutkaitis, Algirdas Petras Stabinis, Jadvyga Jasevičiūtė. Parametriniai šviesos generatoriai ir pikosekundinė spektroskopija (rus. Параметрические генераторы света и пикосекундная спектроскопия). Vilnius: „Mokslas“, 1983. – 185 p.:iliustr. (rus.)
Jolanta Butrimaitė, Aleksandr Dementjev, Gintaras Dikčius, Roaldas Gadonas, Jadvyga Jasevičiūtė, Violeta Karenauskaitė, Valdas Sirutkaitis, Valerijus Smilgevičius. Fizika: vadovėlis biomedicinos ir fizinių mokslų studentams. Vilnius: Vilniaus universiteto leidykla, 2003. T.1, 212 p.:iliustr. ISBN 9986-19-595-0
Jolanta Butrimaitė, Aleksandr Dementjev, Gintaras Dikčius, Roaldas Gadonas, Jadvyga Jasevičiūtė, Violeta Karenauskaitė, Valdas Sirutkaitis, Valerijus Smilgevičius. Fizika: vadovėlis biomedicinos ir fizinių mokslų studentams. Vilnius: Vilniaus universiteto leidykla, 2004. T.2, 351 p.:iliustr. ISBN 9986-19-743-0
Eugenijus Gaižauskas, Valdas Sirutkaitis. Kietojo kūno lazeriai. Vilnius: Vilniaus universiteto leidykla, 2008. – 290 p.:iliustr. ISBN 978-9955-33-349-4
Lazerinių technologijų laboratoriniai darbai / Ona Balachninaitė, Algirdas Bargelis, Martynas Barkauskas, Remigijus Jonušas, Kazimieras Juzėnas, Juozas Kalpokas, Viačiaslav Kudriašov, Martynas Peckus, Valdas Sirutkaitis. Vilnius: Vilniaus universiteto leidykla, 2008. – 143 p.:iliustr. ISBN 978-9955-33-334-0
Rytis Butkus, Mindaugas Maciulevičius, Andrius Melninkaitis, Valdas Sirutkaitis, Valerijus Smilgevičius. Optinių medžiagų laboratoriniai darbai. Vilnius: Vilniaus universiteto leidykla, 2008. – 100 p.:iliustr. ISBN 978-9955-33-317-3


== Įvertinimas ==
1988 m. – LTSR Ministrų tarybos premija.
1999 m. – Lietuvos mokslo premija už darbų ciklą „Ultratrumpieji šviesos impulsai: generavimas, valdymas, taikymai“ (1988–1998) (kartu su Aleksandru Dementjevu, Valerijumi Smilgevičiumi, Roaldui Gadonu)
2004 m. – Lietuvos didžiojo kunigaikščio Gedimino ordino Karininko kryžius.


== Šaltiniai ==


== Nuorodos ==
Apie prof. habil. dr. Valdą Sirutkaitį VU FF Kvantinės elektronikos katedros tinklalapyje