Lamu atolas arba Hadhunmathi atolas (mald. ހައްދުންމަތި) – koralinis atolas Indijos vandenyne, Maldyvų salyno pietuose. Apsuptas koralinių rifų žiedo, dauguma salų yra žiedo pietuose ir rytuose. Lagūna sekli, 30–34 m gylio, joje gausu smulkių salelių. Lamu atolą sudaro 82 salos iš kurių gyvenama – 12: Dhanbidhū, Fonadhū, Gadhū, Ganas, Hithadhū, Isdhū, Kalhaidhū, Kunahandhū, Mabaidhū, Mamendhū, Mavahas, Mundū, Mandhū.
Atole gyvena 14,3 tūkst. gyventojų. Pagrindinė gyvenvietė – Fonadhū (~2000 gyventojų). Yra Kadhū tarptautinis oro uostas. Verčiamasi turizmu, žvejyba ir žuvies perdirbimu, kokospalmių auginimu.
Lamu atole rasta budistinių stupų, vienuolynų liekanų. Čia rastos XII a. varinės lentelės su įrašais senąja maldyvų kalba.