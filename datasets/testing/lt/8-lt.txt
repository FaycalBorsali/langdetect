Čegemas (rus. Чегем, kabard. Шэджэм) – miestas Rusijoje, Kabardoje-Balkarijoje, 3 km į šiaurę nuo Nalčiko, prie Čegemo upės; rajono centras. Pro miestą eina „Kaukazo“ plentas (M29). Verčiamasi sodininkyste, veikia didelis šiltnamių ūkis. Veikia ligoninė, krašto muziejus.


== Gyventojai ==
2010 m. 78,6 % Čegemo gyventojų buvo kabardinai, 15,9 % – balkarai, 2,7 % – rusai.


== Istorija ==
1822 m. kunigaikščiai Kundetovai savo žemėse prie Čegemo upės įkūrė aūlą. 1920 m. Kundetovo aūlas pervadintas Čegemu I-uoju. Miestu tapo 2000 m.