Ammunition Promotions ir apvienība, kam ir nozīmīga loma dabstepa mūzikas attīstības vēsturē. Apvienība tika izveidota 2001. gadā, apvienojoties diviem mūzikas izplatītājiem — Sārai Lokārtai (Sarah Lockhart) un Nīlam Džolifam (Neil Jolliffe).
Ammunition Promotions, kuru galvenais birojs atrodas Austrumlondonā, aktīvi nodarbojas ar mūziķu un dīdžeju stimulēšanu, ierakstu izdošanu un izplatīšanu, kā arī pasākumu rīkošanu, tostarp arī nu jau leģendārās regulārās dabstepa pasākumu sērijas Forward>> (FWD>>) organizēšanu, kas kopš 2001. gada tiek rīkota klubā Plastic People. Tāpat Ammunition Promotions pārraudzībā atrodas vairākas ierakstu kompānijas, piemēram, Tempa, Road, Vehicle, Shelflife, Soulja, Texture Records, Bingo Beats, Big Apple Music, Sounds Of Da Future un citas.


== Atsauces ==