Franklina centrs (angļu: Franklin Center), saukts arī par AT&T Korporatīvo centru (AT&T Corporate Center), ir debesskrāpis, kas atrodas Čikāgā, Ilinoisas štatā, ASV. Debesskrāpja pamatakmens ir ielikts 1986. gadā, bet tā būvniecība pabeigta 1989. gadā. Ēka atrodas Čikāgas biznesa rajonā. Ēka ir būvēta ASV telekomunikācijas uzņēmuma AT&T Corporation vajadzībām, kā uzņēmuma galvenā, reģionālā mītnes vieta.
Ēka sastāv no 60 stāviem, kuru kopējā platība ir 158 000 m². Torņa kopējais augstums līdz spicei ir 307 metri, tā augstums līdz jumtam ir 270 metri, bet augstums līdz pēdējam stāvam ir 252 metri. Ēkā ir izvietotas biroja un mazumtirdzniecības telpas.
Tā ir augstākā uzbūvētā ēka 20. gadsimta beigu daļā. Pašlaik tā ir piektā augstākā ēka Čikāgā un trīspadsmitā augstākā ēka ASV.