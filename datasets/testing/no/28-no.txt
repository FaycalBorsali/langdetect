Den indiske kontinentalplate er en tektonisk plate som før var en del av det gamle Gondwanakontinentet, hvorfra den løsrev seg for siden å bli en av de større kontinentalplater. Den smeltet sammen med den tilstøtende australske plate for omkring 50-55 millioner år siden. Den utgjør i dag den største del av den indo-australske plate og omfatter det indiske subkontinent og en del av grunnen under Indiahavet.


== Tilblivelse ==
I det sene kritt for omkring 90 millioner år siden, etter at det sammensluttede India og Madagaskar hadde revet seg løs fra Godwanaland, rev den indiske plate seg løs fra Madagaskar. Den begynte å bevege seg mot nord med en hastighet på omkring 20 cm/år.  og støtte så sammen med Asia for 50-55 millioner år siden i eocenepoken av caenozoikumæraen. I løpet av denne tid tilbakla den indiske plate en distanse på 2.000-3.000 km og beveget seg hurtigere enn noen annen kjent plate. I 2007 fastslo tyske geologer at grunnen til at den indiske plate beveget seg så hurtig, er at den bare er halvt så tykk som de andre platene som tidligere utgjorde Gondwanaland.
Kollisjonen mellom den eurasiatiske plate langsmed grensen mellom India og Nepal dannet det orogenetiske belte som formet det tibetanske platå og Himalaya-fjellkjeden, ved at sediment løftet seg opp som jord foran en plog.
Den indiske plate beveger seg i øyeblikket mot nordøst med en hastighet på 5 cm/år, mens den eurasiatiske plate beveger seg mot nord med en hastighet av kun 2 cm/år. Dette medfører at den eurasiatiske plate deformerer, og at den indiske plate komprimerer med en hastighet på 4 mm/år.


== Jordskjelvet i Indiahavet 2004 ==
Det 9,3 momentmagnitude store jordskjelvet i Indiahavet i 2004 ble forårsaket av spendinger i den subduksjonssonen der den indiske plate glir ned under Burmaplaten i det østlige Indiahavet med en hastighet på 6 cm/år. Sundagraven dannes langs denne grensen der den indoaustralske og den eurasiatiske plate møtes. Jordskjelv i denne regionen skyldes enten thrust-faulting, hvor de geologiske bruddlinjer brytes i rette vinkler i forhold til graven, eller strike-slip faulting hvor materiale øst for bruddlinjen gir etter langs gravretningen.
Som alle tilsvarende store jordskjelv ble 26. desember 2004-hendelsen forårsaket av thrust-faulting. En 100 km lang rystelse fikk omkring 1.600 km av grenseområdet til å gli ned, noe som flyttet bruddlinjen 15 m og løftet havbunnen adskillige meter, som så i sin tur skapte den store tsunamien.


== Jordskjelvet i Kashmir 2005 ==
Den 8. oktober 2005 inntraff et jordskjelv med en størrelse av 7,6 nær Muzaffarabad i Kashmir i Pakistan, også dette knyttet til den indiske plate. Det kostet mer enn 80.000 menneskeliv og gjorde mer enn 2,5 millioner hjemløse.


== Se også ==
Tektoniske plater
Platetektonikk


== Referanser ==


== Eksterne lenker ==
(en) Kategori:Indian tectonic plate – bilder, video eller lyd på Wikimedia Commons
The collision of India and Asia (90 mya — present), by Christopher R. Scotese, from the Paleomap Project. Retrieved December 28, 2004.
Magnitude 9.0 off W coast of northern Sumatra Sunday, December 26, 2004 at 00:58:49 UTC: Preliminary earthquake report, from the U.S. Geological Survey. Retrieved December 28, 2004.