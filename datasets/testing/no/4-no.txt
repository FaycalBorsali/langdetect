Oskar Böhme (født 24. februar 1870 i Potschappel nær Dresden, død 1938?) var en anerkjent tysk kornettist og komponist. Böhmes dødsdato er uviss, et øyenvitne skal visstnok ha sett ham så sent som i 1941.


== Utdanning og karriere ==
Böhme ble utdannet ved konservatoriet i Leipzig, hvor han studerte trompetspill med Ferdinand Weinschenk og komposisjon under kapasiteter som Cornelius Gurlitt, Victor von Herzfeld og Salomon Jadassohn. Fra 1894 til 1896 spilte han med operaorkesteret i Budapest, før han i 1897 flyttet til St. Petersburg hvor han blant annet var solotrompeter i Maryinsky Theater Orchestra i perioden 1897-1921 og trompeter i Leningrad Drama Theatre Orchestra i perioden 1930-1934.


== Kjente verk ==
Trompetkonsert i F-moll, opus 18 (1899)
24 Melodiske studier for trompet, opus 20
Symfoni for Brass («Trompetensextett» i Ess-moll), opus 30 (1906)
Russisk dans (for trompet/kornett og piano), opus 32


== Referanser ==