Flushing er et nabolag i den nordlige delen av bydelen Queens i New York. Flushing ble grunnlagt i 1645 av nederlendere som tidligere hadde kjøpt området i 1639 av indianere i distriktet. Området er navngitt etter den nederlandske byen Vlissingen. Da England i 1664 overtok den nederlandske kolonien Ny Amsterdam fra nederlendere ble området engelsk. Det opprinnelige området ble administrativt lagt inn under Queens da Queens i 1898 ble en bydel i New York. Under den Den amerikanske uavhengighetskrigen støttet området primært England, og Flushing huset under uavhengighetskrigen britiske tropper.
Bydelen er i dag blant annet kjent som stedet hvor Verdensutstillingen 1939–40 ble avholdt. Området er i dag sterkt multikulturelt. Store deler av bydelen preges av asiatiske immigranter, som primært bor i Flushings chinatown, som er blant de største i USA.
I bydelen ligger blant annet Flushing Meadows–Corona Park, som er den tredje største parken i New York, og blant annet huser de store idrettsanleggene USTA Billie Jean King National Tennis Center og Citi Field, som avløste det tidligere Shea Stadium som også var plassert i området.
I Flushing er videre plassert New Yorks tredje største lufthavn, LaGuardia lufthavn.


== Referanser ==