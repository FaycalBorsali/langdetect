Rolf Johan Widerøe (født 22. november 1969) er en norsk journalist og forfatter. Han jobber som krimjournalist i VG og har dekket det norske kriminelle miljøet i en årrekke, og har utgitt en bok om NOKAS-ranet.


== SKUP-prisen ==
Widerøe har fått SKUP-prisen flere ganger. I 2001 fikk han SKUP-diplom for sine avsløringer om polititysteren som påtalemyndigheten har latt slippe straffeforfølgelse for blant annet væpnet ran og besittelse av heroin. I 2004 fikk han den sammen med Tor Strand for å ha avdekket kriminelle forhold i forbindelse med Lucia-stiftelsen i 2003. I 2003 dekket han også en sak for VG om at norsk-kenyaneren Koigi wa Wamwere hevet uføretrygd fra Norge samtidig som han var heltidspolitiker i Kenya.


== Bibliografi ==
Dødsranet. David Toska og veien til NOKAS 2009 ISBN 9788205391109 Sammen med Hans Petter Aass
Krigshelten. Historien om marinejegeren og etterretningsagenten Trond Bolle 2012 ISBN 9788205424272 Sammen med Hans Petter Aass
"Kuppet. På innsiden av Norges mektigste mafiafamilie" sammen med Hans Petter Aass


== Referanser ==


== Eksterne lenker ==
Forfatterside hos Gyldendal