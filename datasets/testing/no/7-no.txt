Sylling kirke er en kirke konstruert i en rektangulær form, fra 1852 på Sylling i Lier kommune, Buskerud fylke. Kirken har kirkegård og ved siden av ligger den gamle prestegården.
Kirken ble bygget i 1852, og hadde 150-årsjubileum i 2002. Av den grunn var det store oppussingsarbeider et par år. Det har vært kirke på det samme stedet siden middelalderen.
I korets østmur var tidligere innmurt en runestein (Syllingsteinen) som forsvant da den tidligere kirken ble revet i 1851. Runene er tolket som: «Salgerd hviler her. Gud vokte dig. Aslak merket mig».
Da arbeidet med kirken pågikk i 2001, ble det funnet forskjellige interessante gjenstander under kirkegulvet. Det ble funnet noen gamle gravstener med inskripsjoner, noen knokler etter tidligere Sylling-folk, og enkelte andre gjenstander. Riksantikvaren måtte inn i bildet, og restaureringen av kirken tok derfor lenger tid enn man hadde håpet på. Kirken ble åpnet for normal bruk igjen i desember 2001.
Byggverket er i stein og tegl og har 350 plasser.
Adkomst til stedet er via Rv284 og Fv20.
Bak kirken ligger St. Olavs kilde.


== Referanser ==


== Eksterne lenker ==
Jubileumshefte 2002
Lier kirkelige fellesråd om kirken
Sylling kirke i «Norges kirker»
Kirkesøk: Sylling kirke
(de) Kirker i Norge (Kirchen in Norwegen)
Sylling kirke på Riksantikvarens nettsted kulturminnesok.no