Nieznane pola: "source", "data i miejsce śmierci", "data i miejsce urodzenia", "pełne imię i nazwisko", "quote" oraz "pisarz".
Cyril Mary Kornbluth, (ur. 23 lipca 1923, zm. 21 marca 1958) – amerykański pisarz science fiction. Używał pseudonimów Cecil Corwin, S.D. Gottesman, Edward J. Bellin, Kenneth Falconer, Walter C. Davies, Simon Eisner, Jordan Park, Ivar Towers.
Urodził się w Nowym Jorku, mieszkał w Chicago. W czasie II wojny światowej służył w armii amerykańskiej w Europie, został odznaczony brązową gwiazdą za udział w walkach podczas ofensywy w Ardenach.
Kornbluth zaczął pisać w wieku piętnastu lat. Debiutował w kwietniu 1940 w piśmie Astonishing opowiadaniem Stepsons of Mars (ukazało się pod tytułem Ivar Tower), napisanym wspólnie z Richardem Wilsonem. Natomiast pierwszym opublikowanym samodzielnym opowiadaniem było King Cole of Pluto, które ukazało się w maju 1940 w Super Science Stories. Jego opowiadanie Czarna walizeczka otwiera pierwszy polski zbiór opowiadań anglo-amerykańskich Rakietowe szlaki.
Jednym z opowiadań Kornbluth'a jest "The Marching Morons". Jest to satyryczne spojrzenie na ludzkość w przyszłości, gdzie na skutek różnic w postawach wobec świadomego rodzicielstwa między inteligencją a ludźmi niewykształconymi, ludzkość ewoluuje w kierunku, gdzie na Ziemi mieszka pięć miliardów kompletnych idiotów i kilka milionów bardzo uzdolnionych czy genialnych przedstawicieli elity. Mniejszość ta z największym wysiłkiem stara się jakoś utrzymać system społeczny, aby nie nastąpiła całkowita katastrofa.
Często pisywał wspólnie z innymi autorami. Z żoną, Judith Merril, pod pseudonimem Cyril Judd napisał książki Outpost Mars (1952) i Gunner Cade (1952), a z Frederikiem Pohlem Search the Sky (1954), Gladiator at Law (1955), Wolfbane (1959), Venus, Inc. (1985) oraz powieść Handlarze kosmosem (The Space Merchants, 1952).
Kornbluth zmarł w wieku 34 lat na zawał serca.


== Książki wydane w Polsce (wybór) ==
Powieści:
Syndykat (ang. The Syndic), wyd. PiK, Katowice 1993
Handlarze kosmosem (ang. The Space Merchants), napisana wraz z Fryderykiem Pohlem
Opowiadania:
Czarna walizeczka (ang. The Little Black Bag), w: Rakietowe szlaki, wyd. Czytelnik, Warszawa 1958
Zbiór Sezon ogórkowy (wyd. Iskry, Warszawa 1985) zawierający:
Sezon ogórkowy (ang. The Silly Season)
Największy szczęściarz w Denv (ang. The Luckiest Man in Denv)
Psychoupiór (ang. The Mindworm)
Nasza jedyna lekcja (ang. The Only Thing We Learn)
Przyjaciel człowieka (ang. Friend to Man)

Zbiór Domek z kart (wyd. Iskry, Warszawa 1985) zawierający:
Gomez (ang. Gomez)
Spotkanie (ang. The Altar at Midnight)
Statek rekin (ang. Shark Ship)
Domek z kart (ang. Dominoes)

Zbiór Jak wróciłem na Marsa (wyd. PiK, Katowice 1994) zawierający:
Awanturnik (ang. The Adventurer)
Dziewiczy asteroid (ang. Virginia)
Intruzi (ang. The Meddlers)
Wszystkowiedzący Joe (ang. Everybody Knows Joe)
Kazam (ang. Kazam Collects)
Jak wróciłem na Marsa (ang. Make Mine Mars)
Niewolnik (ang. The Slave)
Ostatni klient w barze (ang. Last Man Left in the Bar)
Oszust (ang. Time Bum)

Pigułki namiętności, wyd. PiK, Katowice 1994


== Bibliografia ==
O autorze. W: Cyril M. Kornbluth, Sławomir Kędzierski (tłum.): Domek z kart. Warszawa: Iskry, 1985. ISBN 83-207-0752-8.