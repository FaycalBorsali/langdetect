Noșlac (în maghiară: Marosnagylac, în germană: Grosshaus) este o comună în județul Alba, Transilvania, România, formată din satele Căptălan, Copand, Găbud, Noșlac (reședința), Stâna de Mureș și Valea Ciuciului. În perioada 2008 - 2012, primarul comunei a fost Silviu Vințeler. 


== Demografie ==

Conform recensământului efectuat în 2011, populația comunei Noșlac se ridică la 1.661 de locuitori, în scădere față de recensământul anterior din 2002, când se înregistraseră 2.035 de locuitori. Majoritatea locuitorilor sunt români (77,3%). Principalele minorități sunt cele de maghiari (13,85%) și romi (4,09%). Pentru 4,7% din populație, apartenența etnică nu este cunoscută. Din punct de vedere confesional, majoritatea locuitorilor sunt ortodocși (78,69%), dar există și minorități de reformați (13,37%) și penticostali (1,93%). Pentru 4,7% din populație, nu este cunoscută apartenența confesională.


== Politică și administrație ==
Comuna Noșlac este administrată de un primar și un consiliu local compus din 11 consilieri. Primarul, Florin Claudiu Zilahi[*], de la Partidul Alianța Liberalilor și Democraților, a fost ales în 2016. Începând cu alegerile locale din 2016, consiliul local are următoarea componență pe partide politice:


== Atracții turistice ==
Biserica de lemn "Sfinții Arhangheli Mihail și Gavriil" din satul Copand, construcție 1803, monument istoric
Biserica de lemn "Sfinții Arhangheli Mihail și Gavriil", din satul Găbud, construcție 1776, monument istoric
Biserica de lemn "Sfinții Arhangheli Mihail și Gavriil" din satul Noșlac, construcție 1802, monument istoric
Biserica reformată-calvină din Noșlac, construcție secolul al XIII-lea, monument istoric
Biserica reformată din Copand, construcție secolul al XVII-lea
Sit arheologic, Noșlac


== Note ==


== Vezi și ==
Biserica de lemn din Copand
Biserica de lemn din Găbud
Biserica de lemn din Noșlac
Biserica parohială ortodoxă română Găbud, com. Noșlac, jud. Alba


== Legături externe ==
Primăria comunei Noșlac
Roadele toamnei la Noșlac