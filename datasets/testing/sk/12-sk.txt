Mary Robinsonová alebo Máire Bhean Mhic Róibínová (ír. Máire Bhean Mhic Róibín; * 21. máj 1944, Ballina, Írsko) je írska politička. Bola siedmym prezidentom Írska od 3. decembra 1990 do 12. augusta 1997 ako prvá žena v tejto funkcii. Ďalej bola tiež vysokou komisárku Organizácie spojených národov pre ľudské práva v rokoch 1997 až 2002.
Najprv pôsobila na akademickej pôde, ako advokátka a ako členka Írskeho senátu (1969 – 1989).
V prezidentských voľbách v roku 1990 porazila Briana Lenihana zo strany Fianna Fáil a ako prvý zvolený prezident nemala podporu tejto strany. Jej prínosom je revitalizácia a liberalizácia skôr konzervatívneho prezidentského úradu. Rezignovala na prezidentský úrad 4 mesiace pred koncom jej volebného obdobia kvôli svojmu pôsobeniu v OSN.
Od roku 2002 je čestnou prezidentkou Oxfam International a je tiež zakladajúci členkou a predsedníčkou Council of Women World Leaders. Je členkou mnohých výborov vrátane Vaccine Fund.
Jej najnovšia iniciatívou je projekt Ethical Globalization Initiative (EGI) , ktorého cieľom je začlenenie ľudských práv do procesu globalizácie a kontrola dodržiavania ľudských práv v rozvojových krajinách. Od r. 2004 je profesorkou Columbia University v New Yorku, kde vyučuje medzinárodné ľudské práva, ktoré prednáša aj na iných univerzitách.
V roku 2004 jej Amnesty International udelila svoju najprestížnejšiu cenu Veľvyslankyňa svedomia za snahu o presadzovanie a dodržiavanie ľudských práv.
Je vydatá, s manželom Nickom Robinsonom majú tri deti.


== Referencie ==


== Iné projekty ==

 Commons ponúka multimediálne súbory na tému Mary Robinsonová


== Externé odkazy ==
OHCHR-Biografia


== Zdroj ==
Tento článok je čiastočný alebo úplný preklad článku Mary Robinsonová na českej Wikipédii.