Živé modely, ktoré sú vo filmových dejinách niekedy uvádzané ako Živé obrazy bol český nemý film natočený v roku 1912 ako prvý produkt filmovej spoločnosti Maxa Urbana a Anduly Sedláčkovej ASUM.
Max Urban k svojmu premiérovému pokusu s filmom využil vlastného ateliéru v pasáži na Václavskom námestí v Prahe. Zachovalo sa 67 metrov tohto filmového pokusu, v ktorom Max Urban bol režisérom aj kameramanom. Šlo vlastne o sekvenciu pohyblivých obrázkov, ktoré boli alegóriami na výtvarne často spracovávané témy: Prebudenie, Vinobranie, Víťazstvo, Rozsievačka, Jeseň, Pieseň a Valčík.
Film zrejme bol na rozhraní medzi dokumentom a umeleckým žánrom, jeho zaradenie medzi hrané filmy je sporné. Dátum premiéry nie je známy, neexistujú ani žiadne dobové správy o tomto filme.


== Referencie ==
Český hraný film I., 1898 - 1930, NFA, Praha 1995, ISBN 80-7004-082-3


== Zdroj ==
Tento článok je čiastočný alebo úplný preklad článku Živé modely na českej Wikipédii.