5 maj är den 125:e dagen på året i den gregorianska kalendern (126:e under skottår). Det återstår 240 dagar av året.


== Återkommande bemärkelsedagar ==


=== Helgdagar ===
 Japan: Kodomo no hi (”Barnens dag”)
Delar av  Mexiko och  USA: Cinco de Mayo (”Femte maj”) (till minne av slaget vid Puebla 1862)


=== Flaggdagar ===
 Danmark: Befrielsedagen (till minne av befrielsen från den tyska ockupationen 1945)
 Nederländerna: Nationella befrielsens dag (till minne av befrielsen från den tyska ockupationen 1945)


== Namnsdagar ==


=== I den svenska almanackan ===
Nuvarande – Gotthard och Erhard
Föregående i bokstavsordning
Erhard – Namnet fanns före 1901 på 8 januari. Detta år utgick det, men återinfördes 1986, även då på 8 januari. Där fanns det fram till 2001, då det flyttades till dagens datum.
Gotthard – Namnet har, till minne av en biskop i tyska Hildesheim på 1000-talet, funnits på dagens datum sedan gammalt och gjorde så fram till 1993, då det flyttades till 15 december. 2001 flyttades det dock tillbaka till dagens datum.
Gotthild – Namnet infördes på dagens datum 1986, men utgick 1993.
Gotty – Namnet infördes på dagens datum 1986, men utgick 1993.
Vivan – Namnet infördes 1986 på 30 december. 1993 flyttades det till dagens datum, men utgick 2001.
Vivianne – Namnet infördes 1986 på 29 oktober. 1993 flyttades det till dagens datum och 2001 till 20 februari.

Föregående i kronologisk ordning
Före 1901 – Gotthard
1901–1985 – Gotthard
1986–1992 – Gotthard, Gotthild och Gotty
1993–2000 – Vivianne och Vivan
Från 2001 – Gotthard och Erhard

Källor
Brylla, Eva (red.): Namnlängdsboken, Norstedts ordbok, Stockholm, 2000. ISBN 91-7227-204-X
af Klintberg, Bengt: Namnen i almanackan, Norstedts ordbok, Stockholm, 2001. ISBN 91-7227-292-9


== Händelser ==
1045 – Efter att han har köpt påveämbetet av sin gudson Benedictus IX fyra dagar tidigare tillträder Johannes Gratianus som påve och tar namnet Gregorius VI. Han abdikerar dock själv från påvestolen i december året därpå, varefter Clemens II är påve i ett knappt år, innan Benedictus IX återkommer en tredje gång som påve på hösten 1047.
1260 – Khubilai khan efterträder sin bror Möngke som kaghan (storkhan) över Mongolväldet och kejsare av Kina, sedan brodern har avlidit i augusti året innan. Khubilai blir den förste kejsaren av Yuandynastin, men då hans yngre bror Ariq Boke också gör anspråk på den mongoliska tronen utbryter ett inbördeskrig mellan dem, vilket kommer att vara i fyra år. Kriget leder till att Mongolväldet splittras och det dröjer till 1304, innan hela det mongoliska riket åter är enat under en kaghan.
1494 – Under sin andra resa till Karibien landstiger den italiensk-spanske upptäcktsresanden Christoffer Columbus med sin besättning på Jamaica. Columbus döper ön till Santiago (S:t Jakob) efter helgonet med samma namn.
1500 – Sedan den dansk-holsteinska armé, som har försökt invadera bonderepubliken Ditmarsken fullständigt har misslyckats med fälttåget sluter den stillestånd med de ditmarskiska bönderna. Därmed är fälttåget över och det dröjer nära 60 år, innan danskarna på nytt försöker kuva republiken.
1789 – Kung Ludvig XVI sammankallar de franska generalständerna (ståndsriksdagen) i Versailles, för att man ska försöka lösa Frankrikes finansiella problem. Detta är första gången sedan 1614, som generalständerna inkallas, men när det lägsta tredje ståndet inser, att de inte har något särskilt att säga till om lämnar de riksdagen och bildar istället en nationalförsamling, för att stifta nya lagar i folkets namn. Då kungen försöker upplösa nationalförsamlingen leder detta till att de den 20 juni sluter eden i Bollhuset, vilket blir upptakten till franska revolutionen.
1864 – Ett fältslag mellan nord- och sydstatstrupper utbryter i delstaten Virginia under det amerikanska inbördeskriget. Det pågår i tre dagar och får sedermera namnet slaget i vildmarken, eftersom det utkämpas ute i skogen. Sedan nordstatstrupperna under Ulysses S. Grants och George Meades ledning har förlorat 18 000 av sina 102 000 man och sydstatstrupperna, ledda av Robert E. Lee, har förlorat 7 500 av sina 61 000, drar sig båda sidor tillbaka den 7 maj och slaget slutar oavgjort.
1912 – Den svenske kungen Gustaf V inviger årets olympiska sommarspel på den för ändamålet nybyggda Stockholms stadion. Spelens tennistävlingar inleds denna dag och fotbolls- och skyttetävlingarna i slutet av juni – annars hålls samtliga tävlingar i juli.
1918 – Det finska inbördeskriget, som har utbrutit den 27 januari, tar slut, när de sista trupperna på den röda sidan kapitulerar. Trots att kriget endast har varat i drygt tre månader har det skapat djup splittring i Finland, vilken kommer att vara i flera generationer och ännu idag (2017) sätter spår i det finländska samhället.
1939 – Den svenska riksdagen antar en lag som förbjuder svenska arbetsgivare att avskeda kvinnor på grund av förlovning, giftermål eller graviditet. Kvinnor får också två veckors betald semester efter förlossning.
1949 – Den mellanstatliga organisationen Europarådet grundas, genom att representanter för Belgien, Danmark, Frankrike, Irland, Italien, Luxemburg, Nederländerna, Norge, Storbritannien och Sverige undertecknar dess stadgar i London. Organisationens främsta syfte är att främja demokrati, mänskliga rättigheter och rättsutveckling och dess första möte hålls i september samma år.
1955 – Västtyskland får fullständig suveränitet efter förbundskanslern Konrad Adenauers förhandlingar med västmakterna. Dittills har den västtyska staten varit ockuperad av de allierade, sedan krigsslutet 1945, även om de har grundat Västtyskland 1949, som en motvikt mot det av Sovjet samma år grundade Östtyskland.
1961 – Alan Shepard blir den förste amerikanen i rymden, då han är pilot på rymdfärden Mercury 3, som blir amerikanska rymdstyrelsen NASA:s andra bemannade rymdfärd (den första hade en schimpans ombord). Färden varar i 15 minuter och 22 sekunder, varefter Shepard landar i Atlanten.
1981 – Moderaterna lämnar den svenska borgerliga trepartiregeringen i protest mot Folkpartiets och Centerpartiets skatteuppgörelse med Socialdemokraterna den 24 april. Tre dagar senare avgår centerledaren Thorbjörn Fälldin som statsminister och därmed upplöses regeringen. Han kan dock bilda ny regering den 19 maj.
1984 – Den svenska gruppen Herreys vinner årets upplaga av musiktävlingen Eurovision Song Contest med låten Diggi-loo Diggi-ley. Detta blir Sveriges andra seger i tävlingen någonsin, tio år efter att ABBA tog hem den första med låten Waterloo.


== Födda ==
1745 – Carl August Ehrensvärd, svensk greve, sjömilitär, arkitekt och konstnär (död 1800)
1747 – Leopold II, storhertig av Toscana 1765–1790, tysk-romersk kejsare och kung av Ungern från 1790 och kung av Böhmen från 1791 (död 1792)
1813 – Søren Kierkegaard, dansk filosof, teolog och författare (död 1855)
1816 – Wilhelm Erik Svedelius, svensk statsvetare och skytteansk professor, ledamot av Svenska Akademien från 1864 (död 1889)
1818 – Karl Marx, tysk författare, journalist, sociolog, filosof, historiker och nationalekonom (död 1883)
1825 – Carl Gustaf Strandberg, jurist och författare, ledamot av Svenska Akademien från 1869 (död 1874)
1826 – Eugénie de Montijo, kejsarinna av Frankrike 1853–1870 (gift med Napoleon III) (död 1920)
1846
Lars Magnus Ericsson, svensk uppfinnare och telefonkonstruktör, grundare av telefonföretaget L.M. Ericsson (död 1926)
Henryk Sienkiewicz, polsk författare, mottagare av Nobelpriset i litteratur 1905 (död 1916)

1852 – Pietro Gasparri, italiensk kardinal (död 1934)
1864 – Henry Hughes Wilson, brittisk fältmarskalk (död 1922)
1865 – Emil Norlander, svensk författare, revyförfattare och journalist (död 1935)
1867 – Nellie Bly, amerikansk undersökande journalist och pionjär (död 1922)
1877 – Halfdan Egedius, norsk målare (död 1899)
1878 – Edward James Gay, amerikansk demokratisk politiker, senator för Louisiana 1918–1921 (död 1952)
1883 – Rudolf Spielmann, österrikisk schackspelare (död 1942)
1892 – Gösta Sandin, svensk filmproducent (död 1969)
1894 – Artur Rolén, svensk skådespelare, sångare och revyartist, mest känd i rollen som Klabbarparn i Åsa Nisse-filmerna (död 1972)
1895 – Henrik Bentzon, dansk skådespelare (död 1971)
1897 – Kenneth Burke, amerikansk litteraturteoretiker och filosof (död 1993)
1901 – Fritiof Billquist, svensk skådespelare och författare (död 1972)
1913 – Tyrone Power, amerikansk skådespelare (död 1958)
1915 – Alice Faye, amerikansk skådespelare och sångare (död 1998)
1916 – Giani Zail Singh, indisk politiker, Indiens president 1982–1987 (död 1994)
1920 – Bengt Brunskog, svensk skådespelare (död 2000)
1921 – Arthur L. Schawlow, amerikansk fysiker, mottagare av Nobelpriset i fysik 1981 (död 1999)
1926 – Åke Harnesk, svensk skådespelare, dansare och revyartist
1927 – Sylvia Fedoruk, kanadensisk fysiker och politiker (död 2012)
1930 – Hans Abramson, svensk regissör och manusförfattare (död 2012)
1937 – Tran Duc Luong, vietnamesisk politiker, Vietnams president 1996–2006
1938 – Jerzy Skolimowski, polsk regissör och manusförfattare
1940
Lance Henriksen, amerikansk skådespelare och keramiker
Lasse Åberg, svensk skådespelare, regissör, musiker, manusförfattare och konstnär

1941 – Aleksandr Ragulin, rysk ishockeyspelare (död 2004)
1942
Jean Corston, brittisk labourpolitiker, parlamentsledamot 1992–
Tammy Wynette, amerikansk countrysångare och låtskrivare (död 1998)
Bernt Ericsson, "Bempa", svensk bandyspelare

1943
Nils Moritz, svensk skådespelare
Michael Palin, brittisk komiker, manusförfattare och skådespelare, medlem i humorgruppen Monty Python
Claes-Bertil Ytterberg, svensk teolog, biskop i Västerås stift 1988–2008

1944
Bo ”Bosse” Larsson, svensk fotbollsspelare
Roger Rees, brittisk skådespelare (död 2015)
John Rhys-Davies, brittisk skådespelare

1945
Charlie Gonzalez, amerikansk demokratisk politiker, kongressledamot 1999–
Lars-Inge Svartenbrandt, svensk brottsling (död 2016)
Anders Steen, svensk byggmästare och nationaldemokratisk politiker, Nationaldemokraternas partiledare 2001–2004

1948
Bill Ward, brittisk musiker, trumslagare i gruppen Black Sabbath
Anna Bergman, svensk skådespelare
Mats Bergman, svensk skådespelare

1957 – Brian White, brittisk labourpolitiker, parlamentsledamot 1997–2005
1963 – James LaBrie, kanadensisk musiker, sångare i gruppen Dream Theater
1967 – Camilla Lundén, svensk skådespelare
1970 – Kyan Douglas, amerikansk tv-programledare
1972
Žigmund Pálffy, slovakisk ishockeyspelare
Mikael Renberg, svensk ishockeyspelare och sportkommentator

1973 – Johan Hedberg, svensk ishockeymålvakt
1974 – Daniel Cordero, svensk musiker, basist i gruppen Lillasyster
1976 – Tomas Nilsson, svensk fotbollsmålvakt
1980 – Hank Green, amerikansk videobloggare och trubadur
1981
Chris Wilson, amerikansk musiker, trumslagare i gruppen Good Charlotte
Craig David, brittisk sångare
Danielle Fishel, amerikansk skådespelare

1988 – Adele Adkins, brittisk sångare med artistnamnet Adele
1989 – Chris Brown, amerikansk sångare, dansare, musikvideoregissör och skådespelare


== Avlidna ==
311 – Galerius, omkring 61, romersk kejsare sedan 305 (född omkring 250)
1137 – Ascer, omkring 82, dansk kyrkoman, biskop i Lunds stift sedan 1089 och ärkebiskop över Norden i samma stift sedan 1104 (född omkring 1055)
1198 – Sofia av Minsk, omkring 58, Danmarks drottning 1157–1182 (gift med Valdemar den store) (född omkring 1140)
1257 – Håkon den unge, 24, kung av Norge sedan 1240 (död denna dag eller 30 april) (född 1232)
1525 – Fredrik den vise, 62, kurfurste av Sachsen sedan 1486 (född 1463)
1705 – Leopold I, 64, kung av Ungern sedan 1655, av Böhmen sedan 1656 och av Kroatien sedan 1657 samt tysk-romersk kejsare sedan 1658 (född 1640)
1787 – Casten Rönnow, 87, svensk läkare och donator (född 1700)
1821 – Napoleon I, 51, kejsare av Frankrike 1804–1814 och 1815 (född 1769)
1851 – Anders Carlsson af Kullberg, 79, svensk kyrkoman och statsråd, biskop i Kalmar stift sedan 1830, ledamot av Svenska Akademien sedan 1817 (född 1771)
1855 – Seabury Ford, 53, amerikansk whigpolitiker, guvernör i Ohio 1849–1850 (född 1801)
1859 – Johann Peter Gustav Lejeune Dirichlet, 54, tysk matematiker (född 1805)
1862 – Carl August Adlersparre, 51, svensk greve, kammarherre, skriftställare och författare med pseudonymen Albano (född 1810)
1874 – Charles Gleyre, 66, schweizisk målare inom akademismen (född 1808)
1875 – James Turner Morehead, 76, amerikansk whigpolitiker, kongressledamot 1851–1853 (född 1799)
1921 – Alfred Fried, 76, österrikisk pacifist och journalist, mottagare av Nobels fredspris 1911 (född 1864)
1924 – Frederick W. Mulkey, 50, amerikansk republikansk politiker, senator för Oregon 1907 och 1918 (född 1874)
1925 – Fredrik Vilhelm Thorsson, 59, svensk socialdemokratisk politiker och skomakare, Sveriges finansminister 1918–1920, 1921–1923 och 1924–1925 samt handelsminister 1920 (född 1865)
1939 – Clara Schønfeld, 82, dansk skådespelare (född 1856)
1945 – Emanuel Moravec, 52, tjeckoslovakisk militär, skriftställare och nazistkollaboratör (självmord) (född 1893)
1950 – Martin Lamm, 69, svensk litteraturvetare och professor, ledamot av Svenska Akademien sedan 1928 (spårvagnsolycka) (född 1880)
1954 – Henri Laurens, 60, fransk skulptör och grafiker (född 1885)
1959 – Carlos Saavedra Lamas, 80, argentinsk jurist och politiker, mottagare av Nobels fredspris 1936 (född 1878)
1975 – Kenneth Keating, 74, amerikansk republikansk politiker och diplomat, senator för New York 1959–1965, USA:s ambassadör i Indien 1969–1972 och i Israel sedan 1973 (född 1900)
1977 – Ludwig Erhard, 80, västtysk politiker, Västtysklands finansminister 1949–1963 och förbundskansler 1963–1966 (född 1897)
1981 – Bobby Sands, 27, nordirländsk politiker och frihetskämpe, parlamentsledamot sedan 9 april detta år (undernäring till följd av hungerstrejk) (född 1954)
1991 – Rolf Larsson, 73, svensk jazzpianist, kompositör och musikarrangör (född 1918)
1994 – Gregor Dahlman, 70, svensk skådespelare (född 1923)
1995 – Michail Botvinnik, 83, rysk schackspelare (född 1911)
2001 – Sture Dahlström, 78, svensk författare och musiker (född 1922)
2002 – George Sidney, 85, amerikansk regissör och producent (född 1916)
2003 – Walter Sisulu, 90, sydafrikansk politiker och anti-apartheidaktivist, pionjär inom partiet African National Congress (ANC) (född 1912)
2007 – Theodore Maiman, 79, amerikansk fysiker (född 1927)
2009 – Anna-Greta Söderholm, 94, svensk operasångare (född 1914)
2011
Claude Choules, 110, brittisk-australisk soldat, den siste bekräftade krigsveteranen från första världskriget (född 1901)
Arthur Laurents, 93, amerikansk manusförfattare och dramatiker (född 1917)
Dana Wynter, 79, brittisk-amerikansk skådespelare (född 1931)

2012 – Carl Johan Bernadotte, 95, svensk greve och affärsman, prins till 1946 (född 1916)
2013 – Alan Arnell, 79, brittisk fotbollsspelare (född 1933)
2014 – Catharina Stenqvist, 63, svensk professor i religionsfilosofi (född 1950)


== Källor ==


== Externa länkar ==
 Wikimedia Commons har media som rör 5 maj.