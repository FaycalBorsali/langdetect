Kerstin Bränngård, folkbokförd Kierstin Laura Helena Bränngård, ogift Sandberg, född 28 maj 1917 i S:t Matteus församling i Stockholm, är en svensk tecknare samt glas- och textilkonstnär.
Kerstin Bränngård är dotter till skulptören Gustaf Sandberg och textilkonstnären Greta Sandberg. Hon studerade skulptur för sin far, måleri för Isaac Grünewald samt glas för Erik Höglund, och utbildade sig på Académie de la Grande Chaumière i Paris. Hon målar i olja och akvarell, där hon gärna avbildar musicerande människor, hästar, kor och landskap. Hennes glaskonst omfattar arkitektoniska skulpturer och blyinfattade fönster. Hennes arbeten är representerade i bland annat flera av Sveriges kommuner och landsting, Statens Konstråd, Folkets Hus samt Jamtli.
Kerstin Bränngård var från 1946 gift med skogvaktaren Nils Bränngård (1915–1979) och är mor till konstnären Agneta Bränngård Lind och arkitekten Björn Bränngård.


== Utställningar i urval ==
Unga tecknare, Nationalmuseum i Stockholm
Stockholms stadsmuseum
Lidingö stadshus


== Offentlig utsmyckning i urval ==
Väggmålningar i Rossön och Strömsund
Bildvävar i sjukhusen i Backe och Östersund samt Frösö kyrka
Glasarbete för fönster i Fjällsjö kyrka, Bodums kyrka samt Odensala kyrka
Fristående skulptur hos Jämtkraft


== Källor ==
Kerstin Bränngård från Konstnärslexikonett Amanda


=== Noter ===


== Vidare läsning ==
Köster, Lena (2008). Laura, Greta, Kerstin, Agneta: konst genom 4 generationer : Laura Sjunnesson, Greta Sjunnesson Sandberg, Kerstin Bränngård, Agneta B. Lind. Växjö: Artéa. Libris 11216845. ISBN 9789185527151 


== Externa länkar ==
Artikel i Smålandsposten 2008-11-25
Artikel i Östersunds-Posten 2009-09-26