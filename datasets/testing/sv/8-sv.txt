Klara postterminal var en byggnad på Norrmalm i Stockholm. Terminalen byggdes åren 1985-86 och revs 2008 för att ge plats åt hotell-, kontors- och kongresskomplexet Stockholm Waterfront.


== Historik ==
Tomten för Klara postterminal är belägen i triangeln mellan Klarabergsviadukten, Klara sjö och järnvägen. Området består av utfyllnader och bebyggdes första gången i slutet av 1800-talet med Klaragasverket och sedan med Centralsaluhallen (1912) och Klarahallen (1933). Mellan 1943 och 1983 fanns Stockholms Bangårdspostkontor på platsen som hade byggts efter ritningar av arkitekt Lars-Erik Lallerstedt.
Anläggningen revs 1984 och därefter uppfördes Klara postterminal. Tomten förstorades då genom att en del av bangården överbyggdes. 1985 började Skanska bygga "Stockholm Klara", planerad för runt 1 500 anställda. Anläggningen skulle vid hög belastning klara av att hantera 1,5 miljoner försändelser per dag. Byggherre var stat­liga Postfastigheter. Stockholms stad köpte terminalen för 800 miljoner från staten i början av 2000-talet. År 2005 såldes fastigheten för 430 miljoner till konsortiet Norrmalm 43 Stockholm.


== Bilder ==


== Se även ==
Tomteboda postterminal


== Referenser ==


== Externa länkar ==

 Wikimedia Commons har media som rör Klara postterminal.